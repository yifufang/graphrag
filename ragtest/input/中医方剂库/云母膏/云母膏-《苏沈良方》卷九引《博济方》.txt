```markdown
# 云母膏

## 认证专家
中国中医科学院

## 组成
云母（光明者，薄揭先煮） 消石（研） 甘草各四两 槐枝 柏叶（近道者不堪） 柳枝 桑白皮各二两 陈橘皮一两 桔梗 防风 桂心 苍术 菖蒲 黄芩 高良姜 柴胡 厚朴 人参 芍药 胡椒子 龙胆草 白芷 白及 白蔹 黄芪 川芎 茯苓 夜合花 附子（炮）各半两（㕮咀，次煎） 盐花 松脂 当归 木香 麒麟竭 没药 麝香 乳香各半两（为末） 黄丹十四两（罗） 水银二两 大麻油六斤

## 主治
发背 瘰疬 骨疽 肠痈 风眼 肾痈 伤折痛不可忍 难产 血晕欲死 死胎 小肠气 中毒 一切痈疽疮疖 虫虺伤

## 用法
首先将油炼至香气，下云母良久，投附子以上药，候药焦黄，住火令冷，以绵滤去滓，始下末，皆须缓火，常以柳木篦搅，勿停手，滤毕，再入铛中，进火，下盐花至黄丹，急搅，须臾色变，稍益火煎之，膏色凝黑，少取滴水上，凝积不粘手，即下火，先炙一瓷器令热，倾药在内，候如人体温，以绢袋子盛水银，手弹在膏上如针头大，以蜡纸封合，勿令风干，可三二十年不损。发背，先以败蒲二斤，水三升，煮三五沸，如人体温，将洗疮帛拭干，贴药，又以药一两，分三服，用温酒下，未成脓者即愈，更不作疮瘰疬；骨疽毒穿至骨者，用药一两，分三服，温酒下，甚者即下恶物，兼外贴；肠痈，以药半两，分五服，甘草汤下，未成脓者当时消，已有脓者随药下脓，脓出后，每日酒送下五丸，如梧,桐子大，脓止即住服；风眼，贴两太阳；肾痈并伤折痛不可忍者，酒下半两，老少更以意加减，五日一服取尽，外贴包裹，当时止痛；箭头在肉者，外贴，每日食少烂绿豆，箭头自出；虎豹所伤，先以甘草汤洗，后贴，每日一换，不过三贴；蛇狗伤，生油送下十丸，如梧桐子大，仍外贴；难产三日不生者，温酒下一分，便下；血晕欲死，以姜汁和小便半升，温酒送下十丸，如梧桐子大，死者复生；胎死在腹，以榆白汤下半两，便生；小肠气，茴香汤下一分，每日一服，血气，当归酒下一分，每日一服；中毒，温酒洗汗袜汁，每日一服，吐泻出恶物为度；一切痈疽疮疖虫虺所伤，并外贴。

## 宜忌
忌羊肉

## 方源
《苏沈良方》
卷九引
《博济方》
```