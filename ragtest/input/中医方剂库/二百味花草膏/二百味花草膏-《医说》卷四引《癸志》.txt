```markdown
# 二百味花草膏
    认证专家：中国中医科学院
    异名
    二百花草膏(
    《一草亭目科全书》
    )。
    组成
    羯羊胆（去其中脂）
    主治
    烂缘血风。病目两睑间赤湿流泪，或痛或痒，昼不能视物，夜不可近灯光。
    用法
    上药满填好蜜，拌匀蒸之，候干即入瓶，研细为膏，以匙抄少许入口。
    运用
    【临证举例】烂缘血风  福州人病目，两睑间赤湿流泪，或痛或痒，昼不能视物，夜不可近灯光，兀兀痴坐。其友赵谦子春语之曰：是为烂缘血风，我有一药，正治此疾，名曰二百味花草膏。病者惊曰：用药品如是，世上方书所未有，岂易遽办?君直相戏耳!赵曰：我适间有药，当以与君。明日携一钱匕至，坚凝成膏，使以匙抄少许入口，一日泪止，二日肿消，三日痛定，豁然而愈。
    文献摘要
    ①
    《医方考》
    ：内热则睑赤，肝热则出泣，微热则痒，热盛则痛，或痛或痒，皆火之故也。气热则神浊昏冒，故令昼不能视物；阳胜者恶火，故令不可近灯光，此
    《经》
    所谓天明则日月不明，邪害空窍也。羯羊胆，苦物也，足以胜热；蜜，润物也，足以济火。然曰入口，不曰入眼，则固服食之剂耳!用之者，使频频噙之，药力相继为良。②
    《医方集解》
    ：此足少阳、厥阴药也。羊胆苦寒，益胆泻热；蜂蜜甘润，补中缓肝，曰二百味花草膏者，以羊食百草，蜂采百花也。
    方源
    《医说》
    卷四引
    《癸志》
```