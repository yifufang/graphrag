```markdown
# 人参安胃散

## 认证专家：中国中医科学院

## 组成  
人参一钱  黄芪二钱  生甘草  炙甘草各五分  白芍药七分  白茯苓四分  陈皮三分  黄连二分  

## 主治  
脾胃虚热，呕吐泄泻，致成慢惊，及口舌生疮、弄舌者。  

### 《东垣试效方》  
胃中风热。因热药巴豆之过剂损其脾胃，或因暑天伤热乳食损其脾胃而吐泻，口鼻中气热而成慢惊者。  

### 《校注妇人良方》  
脾胃虚热，呕吐泄泻，或饮食不入，服峻剂损脾胃，口舌生疮。  

### 《张氏医通》  
小儿心脾虚极弄舌。  

## 用法  
上为细末。每服二钱，水一盏半，煎至一盏，去滓，食前大温服。  

## 文献摘要  
### 《东垣试效方》  
《内经》云，热淫于内，治以甘寒，以甘泻之，以酸收之。甘草、人参、黄芪之甘温，能补元气，甘能泻火补土；白茯苓甘平，白芍药酸寒，补肺金之不足；陈皮、黄连之苦寒为佐，以退火邪，土金得平，风证无由作矣。  

### 《冯氏锦囊·杂症》  
脾胃虚伤，补中益气，或四君子、异功散可也。此独于甘温刑中，加芍药之酸寒，黄连之苦寒，盖因乍虚而内有燥热，故暂用以伐其标也。白术为补胃正药，何不用乎?此名安胃，与补胃不同，胃气纯虚，术为要品，今虽虚而有燥热，则胃不安，未至纯虚也，故不用术耳。以三钱之参、芪，投以二分之炒连，与世之肆用苦寒者不同也。  

## 方源  
《东垣试效方》 卷四
```