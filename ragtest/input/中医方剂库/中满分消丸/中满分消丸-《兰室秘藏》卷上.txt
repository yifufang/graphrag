```markdown
# 中满分消丸

**认证专家**：中国中医科学院

**组成**  
白术  人参  炙甘草  猪苓（去黑皮）  姜黄各一钱  
白茯苓（去皮）  干生姜  砂仁各二钱  
泽泻  橘皮各三钱  
知母（炒）四钱  
黄芩（去腐，炒，夏用）一两二钱  
黄连（净，炒）  半夏（汤洗七次）  枳实（炒）各五钱  
厚朴（姜制）一两

**主治**  
中满热胀，鼓胀，气胀，水胀。

**用法**  
上除茯苓、泽泻、生姜外，共为极细末，入上三味和匀，汤浸蒸饼为丸，如梧桐子大。每服一百丸，焙热，白汤送下，食远服。量病人大小加减。

**文献摘要**  
① 《医方集解》：此足太阴阳明药也。厚朴、枳实行气而散满；黄连、黄芩泻热而消痞；姜黄、砂仁暖胃而快脾；干姜益阳而燥湿；陈皮理气而和中；半夏行水而消痰；知母治阳明独胜之火，润肾滋阴；猪苓、泽泻泻脾肾妄行之水，升清降浊；少加参、术、苓、草补脾胃，使气运则胀消也。  
② 《成方便读》：此方之治脾虚湿热为胀为满，则用六君之补脾，以芩、连之清热，枳、朴之辛苦以行其气，猪、泽之淡渗以利其湿。然湿热即结，即清之、行之、利之，尚不足以解其粘腻之气，故用干姜之辛热燥以散之，姜黄、砂宁之香烈热以动之，而后湿热之邪从兹解化。用知母者，因病起于胃，不特清阳明独胜之热，且恐燥药过多，借此以护胃家之津液也。丸以蒸饼者，助土以使其化耳。

**方源**  
《兰室秘藏》 卷上
```