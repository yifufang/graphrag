```markdown
丹砂膏
    认证专家：中国中医科学院
    组成
    丹砂三两  川芎三两  大黄二两  蜀椒（去目，汗）二两  麝香六两  术二两  附子十二枚  干姜五分  冶葛二两  丹参六两  细辛二两  巴豆三升（去皮心）
    主治
    百病，伤寒，温毒热疾，鼻塞，耳聋，寒癖腹满坚胀，及飞尸恶毒楚痛，霍乱当成未成，已吐未痢，或已痢一两行，而腹烦痛，眼中风膜，膜或痛，常下泪，胸背喉颈痛。
    用法
    上药秋，冬共用，各为末，巴豆细切，以苦酒渍一宿，量不足须覆之；明旦以猪脂六升，铛中微火煎三上下膏成，绞去滓用之，一日三次。治百病、伤寒、温疾，服如枣核大一枚；鼻塞，取半核大，纳鼻中，缩气令人聪里；若耳聋，取如两枣核大，烊之如水，纳其耳中，三五年聋可愈；或寒癖腹满坚胀，及飞尸、恶毒、楚痛，温酒服；霍乱当成未成，已吐未痢，白汤服枣核大，若已痢一两行，而腹烦痛，更服之；眼中风膜，膜或痛，常下泪，取如粟大，注眼中，自当下，止，或半日痛便愈；又胸背喉颈痛，摩足，口中亦稍稍令常闻有膏气。老小增减。
    宜忌
    当服取利为度。若不利，如人行十五里可与热饮发。当预作白薄粥令冷，若过利要止者，多进冷粥，便住。若能忍，待药势尽，自止更佳。
    方源
    《刘涓子鬼遗方》
    卷五②
```