```markdown
# 专翕大生膏

## 认证专家
中国中医科学院

## 组成
人参二斤（无力者以制洋参代之）  
茯苓二斤  
龟版一斤（另熬胶）  
乌骨鸡一对  
鳖甲一斤（另熬胶）  
牡蛎一斤  
鲍鱼二斤  
海参二斤  
白芍二斤  
五味子半斤  
麦冬二斤（不去心）  
羊腰子八对  
猪脊髓一斤  
鸡子黄二十圆  
阿胶二斤  
莲子二斤  
芡实二斤  
熟地黄三斤  
沙苑蒺藜一斤  
白蜜一斤  
枸杞子一斤（炒黑）

## 主治
燥邪久伤肝肾之阴，上盛下虚，昼凉夜热，或干咳，或不咳，甚则痉厥者。

## 用法
上药分四铜锅（忌铁器搅，用铜勺），以有情归有情者二，无情归无情者二，文火细炼六昼夜，去滓，再熬三昼夜，陆续合为一锅，煎炼成膏，末下三胶，合蜜和匀，以方中有粉无汁之茯苓、白芍、莲子、芡实为细末，合膏为丸。每服二钱，渐加至三钱，一日三次，约一日一两，期年为度。

## 加减化裁
肝虚而热者，加天冬一斤，桑寄生一斤同熬膏，再加鹿茸二十四两为末。

## 文献摘要
专翕取乾坤之静，多用血肉之品，熬膏为丸，从缓治。盖下焦深远，草木无情，故用有情缓治。专翕之妙，以下焦丧失皆腥臭脂膏，即以腥臭脂膏补之。较之丹溪之知柏地黄，云治雷龙之火而安肾燥，明眼自能辨之。盖凡甘能补，苦能泻，独不知苦先入心，其化以燥乎？再雷龙不能以刚药直折也。肾水足则静，自能安其专翕之性；肾水亏则动而躁，因燥而躁也。善安雷龙者，莫如专翕。

## 方源
《温病条辨》  
卷三
```