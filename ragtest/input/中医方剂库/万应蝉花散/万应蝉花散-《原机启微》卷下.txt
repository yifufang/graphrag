```markdown
# 万应蝉花散
    认证专家：中国中医科学院
    组成
    蝉蜕（去土）半两  蛇蜕（炙）三钱  川芎  防风  羌活  炙甘草  当归  白茯苓各一两  赤芍药三两  苍术四两  石决明（东流水煮一伏时，研极细）一两半
    功效
    《审视瑶函》
    ：祛风退翳明目。
    主治
    ①
    《原机启微》
    ：上焦有热邪，目久病，白睛微变青色，黑睛稍带白色，黑白之间赤环如带，谓之抱轮红，视物不明，昏如雾露，中睛白，高低不平，其色如死，甚不光泽，口干舌苦，眵多羞涩；亦治奇经客邪之病。②
    《审视瑶函》
    ：大人小儿，远年近日，一切风眼气眼，攻注昏眼，睑生风粟，或痛或痒，渐生翳膜，或久患头风牵搐，两目渐渐细小，眼眶赤烂。
    用法
    上为细末。每服二钱，食后临卧时浓米泔调下；热茶清亦得。
    文献摘要
    【方论选录】上方制之复者也，奇之不去则偶之，是为重方也。今用蝉蜕又用蛇蜕者，取其重蜕之义以除翳，为君也；川芎、防风、羌活，皆能清利头目，为臣也；甘草、苍术通主脾胃，又脾胃多气多血，故用赤芍药补气，当归补血，为佐也；石决明镇坠肾水，益精还阴，白茯苓分阴阳上下，为使也。
    方源
    《原机启微》
    卷下
```