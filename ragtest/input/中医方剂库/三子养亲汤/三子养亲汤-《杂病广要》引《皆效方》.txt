```markdown
# 三子养亲汤

**认证专家**：中国中医科学院  
**异名**  
三子汤（《寿世保元》卷三）  
**组成**  
紫苏子  芥菜子  萝卜子  
**功效**  
《中医方剂学》：顺气降逆，化痰消食。  
**主治**  
老年咳嗽，气逆痰阻。  
**用法**  
将上述药物分别洗净，微炒后捣碎。根据具体症状选择主药，其余药物为辅药。每剂不过三钱，用生绢袋盛装，煮作汤饮，随口感喜好，代替茶水饮用，不宜煎煮过度。  
**加减化裁**  
若大便素实者，临服加熟蜜少许；若冬季寒冷，加生姜三片。  
**文献摘要**  
①《韩氏医通》：紫苏子主气喘咳嗽，白芥子主痰，萝卜子主食痞兼痰。  
②《医方考》：年高痰盛气实者，此方主之。痰不自动也，因气而动，故气上则痰上，气下则痰下，气行则痰行，气滞则痰滞，是方也，卜子能耗气，苏子能降气，芥子能行气。气耗则邪不实，气降则痰不逆，气利则膈自宽，奚痰患之有？此方为人子事亲者设也。虽然治痰先理气，此治标之论耳，终不若二陈有健脾去湿治本之妙也，但气实之证，则养亲汤亦径捷之方也。  
③《医方集解》：此手足太阴药也。白芥子除痰，紫苏子行气，莱菔子消食。然皆行气豁痰之药，气行则火降，而痰消矣。  
④《成方便读》：夫痰之生也，或因津液所化，或由水饮而成，然亦有因食而化者，皆由脾运失常，以致所食之物，不化精微而化为痰。然痰壅则气滞，气滞则伤肺，气失下行之令，于是为咳嗽，为喘逆等证矣。病因食积而起，故方中以莱菔子消食行痰；痰壅则气滞，以苏子降气行痰；气滞则膈塞，白芥子畅膈行痰。三者皆治痰之药，而又能于治痰之中各逞其长，食消气顺，喘咳日宁，而诸证自愈矣。  
**方源**  
《杂病广要》引《皆效方》
```