# 乌头汤

## 认证专家
中国中医科学院

## 组成
乌头、细辛、蜀椒各一两，甘草、秦艽、附子、桂心、芍药各二两，干姜、茯苓、防风、当归各三两，独活四两，大枣二十枚

## 主治
风冷脚痹，寒冷湿痹，脚气。①  
《千金方》：风冷脚痹，疼痛挛弱，不可屈伸。②  
《普济本事方》：寒冷湿痹，留于筋脉，挛缩不得转侧。③  
《普济方》：脚气。

## 用法
㕮咀。以水一斗二升，煮取四升，分五服。若热毒，多服益佳。

## 文献摘要
①《千金方衍义》：此方证治较前半夏汤证元气稍强，病气稍盛，故于本方中裁去人参、牛黄，专用乌头力追风毒；更加独活、防风以祛风；秦艽、茯苓以渗湿；当归、芍药以和营。用大枣者，取其甘温统领诸药入脾，脾主百体，合内外而均沾药力也。②《本事方释义》：乌头气味苦辛大热，食之令人麻，能驱风逐湿，治顽疮风毒，入足太阳、少阴；细辛气味辛温，入足少阴；川椒气味辛温，入脾肺兼走命门；甘草气味甘平，通行诸经以缓药性；秦艽气味苦平，入手足阳明；附子气味辛咸大热，入手足少阴；官桂气味辛温，入足少阴、厥阴；白芍气味酸微寒，入肝；干姜气味辛热，入手少阴、足太阴，能引药入经络；茯苓气味甘平淡渗，入胃；防风气味苦辛甘平，入手足太阳；当归气味辛甘微苦温，入心肝；独活气味苦辛甘平，入肝肾。此因三气留着脉络，四肢拘挛，不得屈伸，痛痒无知，非辛热有毒之药，佐以引经风药，不能中病，然犹借归、芍之养血，甘草之缓中，病去而正不伤矣。

## 方源
《备急千金要方》卷七