# 兑金丸

**认证专家**：中国中医科学院  
**组成**  
锦纹大黄（切片、晒干）六两  明天麻（切片、焙干）三两六钱  茅山苍术（色黑而小有朱砂点者，米泔水浸软、切片、晒干）三两  麻黄（去节、细锉、晒干）三两六钱  雄黄（透明者、水飞）三两六钱  甘草（去皮、微炒）二两四钱  真蟾酥（舌舐即麻者真）九钱（好烧酒化为丸）  丁香（不拘公母）六钱  麝香（须真上好）三钱  朱砂（研细、水飞）三两六钱  

**主治**  
痧胀痰厥并卒中寒暑，不省人事，惊风险症，牙关紧闭，山岚瘴气，夏月途行，空心触秽，痈疽疔疮，蛇蝎毒虫所伤，小儿发痘不出，闭闷而死，痰涎壅盛；小儿急慢惊风，脚直眼倒，牙关紧闭，自缢胸口尚温者，跌死、打死、惊死、喝死、霓魅死、气闭死、溺死、闭死、痰厥、冷厥，尚略有微气者。  

**用法**  
上为细末，如蟾酥酒不能胶粘，酌和糯米粥浆，如萝卜子大，用朱砂为衣，将两碗对合，以手摇掷，使药丸在碗内磨转，自能坚实而光亮，晒干收贮瓷瓶内听用。凡痧胀痰厥并卒中寒暑，不省人事，及惊风险症，牙关紧闭者，先以二三丸研细，吹入鼻内，或用阴阳水或凉水灌六七丸，若山岚瘴气，夏月途行，空心触秽，口含三丸，邪热不侵，痈疽疔疮，及蛇蝎毒虫所伤，捣末好酒调涂，小儿发痘不出，闭闷而死，及痰涎壅盛，用葱白三寸煎汤，加倍调服；小儿急慢惊风，脚直眼倒，牙关紧闭者，将四五丸研末，吹入鼻内，更汤调灌五六丸；遇有自缢胸口尚温者，轻轻解下，速研数丸吹鼻，凡跌死、打死、惊死、喝死、霓魅死、气闭死、溺死、闭死、痰厥、冷厥者，只要略有微气，研末，吹鼻灌口。  

**宜忌**  
孕妇、产后忌服。  

**方源**  
《治痧要略》