```markdown
# 五皮散

## 认证专家
中国中医科学院

## 异名
五皮饮（《三因极一病证方论》卷十四）。

## 组成
生姜皮、桑白皮、陈橘皮、大腹皮、茯苓皮各等分。

## 功效
疏理脾气，消退虚肿。

## 主治
水肿，脾虚湿盛。面目四肢浮肿，心腹胀满，小便不利，脉虚而大，以及妊娠水肿等。  
①《中藏经》：男子妇人脾胃停滞，头面四肢悉肿，心腹胀满，上气促急，胸膈烦闷，痰涎上壅，饮食不下，行步气奔，状如水病。  
②《妇人大全良方》引《指迷方》：胎水。  
③《三因极一病证方论》：皮水。四肢头面悉肿，按之没指，不恶风，其腹如故，不喘不渴，脉浮。  
④《御药院方》：他病愈后，或久痢之后，身体面目四肢浮肿，小便不利，脉虚而大。  
⑤《奇效良方》：小儿诸般浮肿，气急可食。  
⑥《便览》：水肿烦渴，小便赤涩，大便闭，此属阳水，面肿尤妙。

## 用法
上为粗末。每服三钱，水一盏半，煎至八分，去滓，不拘时候温服。

## 运用
妊娠水肿  
《赤脚医生杂志》（1978；5；3）：以本方加玉米须治疗妊娠水肿43例，效果满意。基本方为桑白皮5克，茯苓皮9克，大腹皮12克，陈皮9克，生姜皮6克，玉米须（干）30克或鲜品60克。

## 宜忌
忌生冷、油腻、硬物。

## 文献摘要
《成方便读》：水病肿满，上气喘急，或腰以下肿，此亦肺之治节不行，以致水溢皮肤，而为以上诸证。故以桑皮之泻肺降气，肺气清肃，则水自下趋；而以茯苓之从上导下，大腹之宣胸行水，姜皮辛凉解散，陈皮理气行痰。皆用皮者，因病在皮，以皮行皮之意。然肺脾为子母之脏，子病未有不累及其母也。故肿满一证，脾实相关，否则脾有健运之能，土旺则自可制水，虽肺之治节不行，决无肿满之患。是以陈皮、茯苓两味，本为脾药，其功用皆能行中带补，匡正除邪。一举而两治之，则上下之邪，悉皆涣散耳。

## 方源
《中藏经·附录》
```