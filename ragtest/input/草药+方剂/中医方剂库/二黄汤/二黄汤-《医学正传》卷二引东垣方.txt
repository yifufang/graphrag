```markdown
# 二黄汤

## 认证专家
中国中医科学院

## 组成
黄芩（酒制，炒）、黄连（酒制，炒）、生甘草各等分

## 主治
①  
《医学正传》引东垣方：大头天行疫病。  
②  
《古今名医方论》：上焦火盛，头面大肿，目赤肿痛，心胸咽喉口舌耳鼻热盛，及生疮毒者。

## 用法
上细切。每服三钱，水一盏，煎七分，温服，徐徐呷之。如未退，用鼠粘子不拘多少，水煎，入芒消等分，亦时时少与，毋令饮食在后；如未已，只服前药，取大便利，邪气已则止。

## 加减化裁
阳明渴，加石膏；少阳渴，加瓜蒌根。阳明行经，升麻、芍药、葛根、甘，甘草；太阳行经，甘草、荆芥、防风，并与上药相合用之。或云：头痛酒芩，口渴干葛，身痛羌活、桂枝、防风、芍药，俱宜加之。

## 文献摘要
①  
《医方考》：头大者，炎上作火之象也。故用芩、连之苦以泻之，甘草之甘以缓之。  
②  
《古今名医方论》：柯韻伯曰，诸肿痞痛，皆属于心，必用芩、连以泻心。然伤寒热结在内，而心下痞者，是为客邪，治客当急，故君大黄，率芩、连，用麻沸汤渍绞其汁，而速驱之，不使暂留也。此热淫于内，而上炎头目者，是为正邪，治之当缓，故用甘草与芩、连等分同煎，漫饮以渐渍之，不使下行也。盖心下本虚而火实之，法当并泻其子，土郁夺之，而火速降矣；上焦本清而火扰之，法当先培其子，土得其令，而火邪自退矣。芩、连得大黄，不使其子令母实；芩、连得甘草，又不使其母令子虚。同一泻心，而其中又有攻补之不同如此。  
③  
《医宗金鉴》：三黄汤用黄芩泻上焦火，黄连泻中焦火，大黄泻下焦火。若夫上焦实火，则以此汤之大黄易甘草，名二黄汤。使芩、连之性，缓缓而下，留连膈上。

## 备考
本方改为丸剂，名“二黄丸”（见《温热暑疫全书》）

## 方源
《医学正传》卷二引东垣方
```