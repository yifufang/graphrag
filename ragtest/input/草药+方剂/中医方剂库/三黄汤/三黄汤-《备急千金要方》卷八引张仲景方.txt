```markdown
# 三黄汤

## 认证专家
中国中医科学院

## 异名
千金三黄汤（《金匮要略》卷上附方）、加减三黄汤（《圣济总录》卷十）、三黄散（《普济方》万卷三一六）、三黄独活汤（《校注妇人良方》卷三）

## 组成
麻黄三十铢（去节）  黄芪十二铢  黄芩十八铢  独活一两  细辛十二铢

## 主治
①《千金》引张仲景方：中风，手足拘挛，百节痛烦，烦热心乱，恶寒经日，不欲饮食。②《普济方》：贼风偏猥腿风，半身不遂，失音不语。

## 用法
以水五升，煮取二升，分二服。一服小汗出，两服大汗。

## 加减化裁
《千金》引仲景：心中热，加大黄半两；胀满，加枳实六铢；气逆，加人参十八铢；心悸，加牡蛎十八铢；渴，加栝楼十八铢；先有寒，加八角附子一枚。

## 文献摘要
①张氏医通：此方《千金》云仲景三黄汤，治恶寒经日不止，不欲饮食，全似内外虚寒之候，而方中仅用黄芩之苦寒，岂不疑麻黄辈之温散乎？既用麻黄，复用黄芪，岂不疑表气之闭拒乎？曷知恶寒经日不止，虽有似乎虚寒，而实卫虚不能胜邪所致；不欲饮食，亦是风热内蕴之故；观烦热心乱一语，病情灼然。故方中虽以麻黄、独活、细辛开发腠理于外；即以黄芩清解风热于内，更虑卫虚难于作汗，乃以大剂黄芪助之，与黄芪建中之义不殊。其用黄芪之意有二：一以佐麻黄开发之权，一以杜虚风复入之路也。方后复云，心热加大黄，言服前药后心中烦热不除，知黄芩不能祛之外散，即以本方加大黄以引之下泄也。其加枳实、加人参、加牡蛎、加栝楼等法，或治旺气，或助本元，各随标本而施。加附子者，专佐麻黄之蒸发，助黄芪温经，殊非阴寒之谓，与麻黄附子细辛汤同源异流；②《医门法律》：此方治风入荣卫肢节之间，扰乱既久，证显烦热恶寒不食，邪盛正虚可知。其用麻黄为君者，以麻黄能通阳气而开痹也；故痹非得汗不开，然内虚当虑，须用参、芪以佐之；而虚复有寒热之不同，虚热则用黄芩，虚寒则加附子。

## 方源
《备急千金要方》卷八引张仲景方
```