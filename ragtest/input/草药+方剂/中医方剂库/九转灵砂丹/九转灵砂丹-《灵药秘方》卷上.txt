```markdown
# 九转灵砂丹

## 认证专家
中国中医科学院

## 组成
朱砂八两  倭硫一两五钱

## 功效
化痰。

## 用法
上先将滴醋煮朱砂，一二时辰取起，以倭硫末炒砂，频频添硫入砂，砂黑为度。入罐封固擦盏，三文两武，约水十二盏为度，冷取药刮下，再以硫炒，砂黑为度。如起火，以醋喷之，研末入罐，仍以前打罐中药底研末，盖面封固，打火五炷香。如此打法，至五转，俱是一样，至六转，以醋煮砂，不用硫炒，入罐仍以渣盖面，不用大罐，只用小罐，上约空三指，封固，还打五炷香，上用棉花浸水放盏上，冷取药，看有无汞珠，如有珠，仍用硫炒，其醋煮转转，如是至七转，先从上打半炷香，慢慢退火，不可见风。从下再打五炷香，看罐口有无气味，如无，竟不用棉花浸水，候冷取药，再煮再打，照前七次，降打七炷香为度，九转九炷香，五文五武，取药，瓷罐收贮封固。每用毫厘，入口立能化痰。凡丸药中，俱可量入。

## 方源
《灵药秘方》
卷上
```