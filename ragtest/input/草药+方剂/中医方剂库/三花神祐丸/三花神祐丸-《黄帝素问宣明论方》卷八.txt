```markdown
# 三花神祐丸
    认证专家：中国中医科学院
    异名
    神祐丸（《张氏医通》卷十六）。
    组成
    甘遂、大戟、芫花（醋拌湿，炒）各半两，牵牛二两，大黄一两（研细末），轻粉一钱。
    功效
    ①《黄帝素问宣明论方》：宣通气血，消进酒食。②《普济方》：增进饮食，消除痞满。
    主治
    ①《黄帝素问宣,明论方》：中满腹胀，喘嗽淋闷，一切水湿肿满，湿热肠垢沉积，变生疾病；久病不已，黄瘦困倦，气血壅滞，不得宣通；或风热燥郁，肢体麻痹，走注疼痛；风痰涎嗽，头目旋运；疟疾不已，癥瘕积聚，坚满痞闷；酒积食积，痰饮呕逆；妇人经病不快，带下淋沥，无问赤白；男子妇人伤寒，湿热腹满实痛，久新瘦弱，久新腰痛，一切下痢；小儿惊疳积热，乳癖肿满。②《张氏医通》：阳水肿胀，大小便秘。
    用法
    上药研末，滴水为丸，如小豆大。初服五丸，后每服加五丸，温水送下，每日三服。加至快利，利后常服，病去为度。病癖闷极甚者，便多服则顿攻不开，转加痛闷，则初服二丸，后每服加二丸，至快利为度。小儿丸如麻子大，随强弱增损，三四岁者三五丸，依前法。
    文献摘要
    ①《医方考》：甘遂能达痰涎窠匿之处，大戟、芫花能下十二经之饮，黑丑亦逐饮之物，大黄乃推荡之剂，佐以轻粉者，取其无窍不入，且逐风痰积热，而解诸药之辛烈耳。②《张氏医通》：此方守真本仲景十枣汤加牵牛、大黄、轻粉三味。较十枣倍峻，然作丸缓进，则威而不猛。
    方源
    《黄帝素问宣明论方》卷八
```