# 乌鸡丸

**认证专家**：中国中医科学院  
**组成**  
黄连（去须） 附子（炮裂，去皮脐）各二两 柴胡（去苗） 白附子（生） 当归（切，焙） 秦艽（去苗土） 槐胶 甘草（炙，锉） 苁蓉（薄切，酒浸，焙） 续断 远志（去心） 巴戟天各一两 陈橘皮（去白，焙） 乳香（研） 雄黄（研） 丹砂（研）各半两 丁香 干姜（炮）各一分  

**主治**  
传尸劳，尸注骨蒸，眼目昏涩，面色青黑，咽喉噎塞，痰涕咳嗽，或痃癖攻刺疼痛，胸膈满闷，时或恚怒，或多感伤，情思不乐，梦寐虚惊，精藏滑泄，失血，憎寒，潮热盗汗，肩背拘急，腰膂肢节烦疼，四肢少力，不喜饮食，小便黄赤，大便不调，乍进乍退。  

**用法**  
上为极细末，先养乌雌鸡一只，以硫黄三两为末，分作三十份，每日拌饭喂一月，日用大麻子一升喂尽，宰，治去毛及嘴、爪并肚肠，留心、肝；将前药末入在鸡腹内，以麻线缠定，再用无灰酒一斗，银石锅内用文武火煮，令鸡熟，取出，除去粗骨，将鸡并腹内药同细研，更将鸡骨焙干，捣罗为末，同研药，搜和入臼中，捣千百下为丸，如梧桐子大。每服二十丸，以暖酒吞下，空心、日午、临卧各一服。  

**方源**  
《圣济总录》  
卷九十三