```markdown
# 云母川芎散

## 认证专家
中国中医科学院

## 组成
云母 川芎 代赭 东门边木（烧）各一两 白僵蚕 乌贼骨 白垩 蝟皮各六铢 鳖甲（一作龟甲） 桂心 伏龙肝 生鲤鱼头各十八铢（一方有龙骨、干葛）

## 主治
内伤五崩身瘦，咳逆烦满少气，心下痛，面生疮，腰痛不可俯仰，阴中肿如有疮状，毛中痒时，痛与子脏相通，小便不利，常拘急，头眩，颈项急痛，手足热，气逆冲急，心烦不得卧，腹中急痛，食不下，吞酸噫苦，上下肠鸣，漏下赤白青黄黑汁，大臭，如胶污衣状，中寒即下白，热即下赤，多饮即下黑，多食即下黄，多药即下青，或喜或怒，心中常恐，或忧劳便发动，大恶风寒。

## 用法
上药治下筛。每服方寸匕，酒送下，日三夜一。

## 文献摘要
《千金方衍义》  
立方首推云母以镇摄虚阳，代赭以敛固精血，白垩以统领诸气，伏龙肝以温理脾胃，脾胃为身之津梁，津梁充实，气血有所统摄矣。其蝟皮、乌贼、鳖、甲、僵蚕、生鲤，血肉诸味，咸为推陈致新之用，独桂心一味，合川芎为从治虚热之响导，东门边木取巽方之气，烧灰以散瘀结也。

## 方源
《备急千金要方》  
卷四
```