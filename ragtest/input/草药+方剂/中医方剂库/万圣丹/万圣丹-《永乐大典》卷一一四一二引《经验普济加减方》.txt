```markdown
# 万圣丹

## 认证专家
中国中医科学院

## 组成
刺猬皮（去上浮）半两  乌鱼骨三钱  獖猪指甲（去肉）三钱（三味盛盒子内，盐泥固济，烧取研细）  轻粉  硇砂  密佗僧（研）各一钱  蕤仁（去皮，研）二钱

## 主治
久翳不愈，晕膜昏暗瘀肉。

## 用法
上为细末，熔黄蜡半两，消和搅匀作块，为丸绿豆大。入绒线少许，于指甲上按作饼子，觑翳膜大小加减。临卧，夜贴于眼睛上有翳膜处，至明日早晨洗了。不过十次，粘贴下脂膜，多年病眼，不过半月取下。

## 方源
《永乐大典》
卷一一四一二引
《经验普济加减方》
```