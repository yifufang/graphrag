```markdown
## 三生丸
    认证专家：中国中医科学院
    ### 组成
    半夏二两  南星  白附子各一两
    ### 主治
    痰饮内伏，头晕目眩，呕吐酸水；中风痰多，口眼喎斜，半身不遂；痰厥头痛。
    ①《普济本事方》：中脘风涎痰饮，眩瞑，呕吐酸水，头疼恶心。
    ②《济生》：痰厥头痛。
    ③《医学入门》：中风昏迷，痰涎壅并，口眼喎斜，半身不遂，脉沉无热者。
    ④《本草纲目》：小儿暑风，暑毒入心，痰塞心孔，昏迷抽搦。
    ### 用法
    上并生为末，滴水为丸，如梧桐子大，以生面滚衣，阴干。每服十丸至二十丸，生姜汤送下。
    ### 文献摘要
    《本事方释义》：半夏气味辛温入足阳阴，天南星气味苦辛温入手足太阴，白附子气味辛甘大温入足阳明。三味皆生用而以姜汤送者，以脘中之痰饮窃据为患，致瞑眩呕吐，头疼恶心，非峻利之药，不能扫除也。
    ### 方源
    《普济本事方》卷三
```