```markdown
# 保真种子膏

## 认证专家
中国中医科学院

## 组成
真香油一斤四两 甘草一两 谷精草五钱 紫梢花 蛇床子（酒浸干）各二钱 人参 天门冬（去心） 麦门冬（去茎） 生地黄（酒洗） 熟地黄（酒洗） 远志（甘草水煮，去心） 菟丝草 牛膝（酒洗） 鹿茸（酥炙去毛） 虎骨（酥炙） 川续断 木鳖子（去壳） 肉豆蔻（面包煨） 肉苁蓉（酒洗去甲）各四钱（以上一齐下） 大附子一个（制） 海狗肾一具（制） 杏仁（去皮尖） 官桂 铅粉八两（续续下，以槐条不住用手搅，滴水成珠为度） 松香一两 黄蜡五钱 雄黄 硫黄 阳起石 赤石脂各二钱（一齐下） 沉香 木香 丁香 乳香（制） 没药（制） 蟾酥 鸦片 麝各一钱（一齐下）

## 功效
固精不泄，壮阳保真，温肾俞，暖丹田，子午既济，百病自除。一膏能贴六十日，金水生时，入房即孕。又贴返老还童，乌须黑发，行步如飞，延年不惫。

## 主治
腰腿寒湿，风气疼痛，半身不遂，五劳七伤，下元虚冷，不成胎息。

## 用法
用新铁锅一口，以桑柴火浸熬，先下香油、甘草，同煎五七沸；次下谷精草等十七味，文火熬至焦色，滤去滓；再下附子等四味，熬焦，去滓净；再下铅粉，以槐条不住手搅，滴水成珠，方下黄蜡等六味，搅使温，方下沉香等八味，搅匀，以银罐盛之，封固，悬井中七日出火毒。用红绢丝摊贴肾俞，每个重七钱；丹田每个重四钱。贴六十日揭去，入房即孕。如丹田有毛，隔纸贴，外以软帛束缚，多行济火之法，其效甚大。

## 备考
方中杏仁、官桂用量原缺

## 方源
《医统》
卷九十三
```