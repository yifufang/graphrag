```markdown
# 乙字化毒丸

## 认证专家：中国中医科学院

## 组成
牛黄、丁香、牙皂各五分；琥珀（须择体坚燥者用之）；郁金、生生乳各一钱；朱砂、雄黄、月月红、白鲜皮、乳香、川山甲各五钱五分；制大黄二钱；僵蚕四钱

## 主治
梅疮毒结于肝胆二经，内作筋痛，攻走胁肋，上至于头，下至于足，转侧艰难，手不能举，足不能步，或颈项发块，或破烂上下，或传他经致生别病者

## 用法
上为末，用神曲末五钱打稠糊入药捣匀为丸，如梧桐子大，另研朱砂为衣。每早空心服十三丸，每晚空心服九丸，人参汤送下；炒米汤亦可。兼用煎剂调理，病去药减，如余邪未尽，药不可撤

## 宜忌
百日内勿使大劳大怒。顺时调理

## 备考
制生生乳法：煅炼礜石三钱，云母石二钱五分，消石（即盆消）一两六钱，朱砂液（即朱水色粉红者为上）九钱六分，晋矾一两二钱，绿矾一两八钱，食盐半两，枯矾五钱六分，盐三钱五分，上件共研不见星，入羊锡罐内，三方一顶火，俟药化，面上有霜头起离火，候冷用铁盏盖扎，盐泥固济，待罐口泥干，入八卦炉内，先用文火，候盏底热微，微擦水，加炭平口，用武火，三香足离火，先用甘草、牙皂各二钱，煎浓汁收盏底白丹砂，棉纸包裹，浸汁内片时取出，连纸埋土中三日夜，取来晒干，每两加冰、麝各七厘，辰砂九分，共研极细，外用乳香一钱二分，滚水燉化，和前末研匀为丸，每重一钱一分，外以黄蜡封固，即名生生乳。照方配合服之，刻日奏效。每见公子王孙沾染此疾，百药无效者，皆因方之不当，药之不真也。余愿此方公之海内，而后世易为采择，永无差误。然世之毒药，古方往往用之，各有制度耳。如水银一物，得云母、礜石同炼，其毒即解，不比粉霜轻粉之酷烈也。余用生生乳配风药而治大麻风，配痨药而治传尸痨，配虫药而治诸虫疾，配膈药而治噎塞翻胃，配疮药而治顽毒顽癣，久漏骨痛，种种奇效，不独治广疮毒气之圣药也。大凡药性与禀性有异，人有杀药者，毒药服之竟不觉察，奏功亦缓。性有不杀药者，服之便觉时冒，奏效亦速，所以为医全在活泼

## 《经》
曰：大积大聚，衰其大半而止，不必尽剂。须要体察病情，功效未全者，再宜进药，或间日再服，或停两三日再服，务宜消息增除，毋使过剂，以生药病

## 方源
《疮疡经验全书》
卷六
```