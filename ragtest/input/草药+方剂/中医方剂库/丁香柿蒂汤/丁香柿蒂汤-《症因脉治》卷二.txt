```markdown
# 丁香柿蒂汤
**认证专家**：中国中医科学院
**组成**
- 丁香  
- 柿蒂  
- 人参  
- 生姜  
**主治**
- 胃寒呃逆，脉迟者。  
**文献摘要**
1. 《医方集解》：丁香泄肺温胃而暖肾，生姜去痰开郁而散寒，柿蒂苦涩而降气，人参所以辅真气使得展布也。火呃亦可用者，盖从治之法也。  
2. 《医林纂要探源》：丁香下暖肾命，治冲脉之寒气上冲，中暖脾胃，去积秽之沉寒宿壅，上泻肺邪，去上焦风寒湿热；柿蒂苦涩寒，涩能补敛肺气，以受胃气之上辅，而不至于游散，苦能降泄肺气，以平上焦之虚热，而不至于冲逆；丁香自下而上，以主于祛寒，柿蒂自上而下，以主于泄热，使寒热得其平，而上下不相拒，则逆气平矣；人参以补正气；生姜所以行胃气而升之。  
**备考**  
《医林纂要探源》：本方用丁香二钱，柿蒂二钱，人参一钱，生姜五片。  
**方源**  
《症因脉治》 卷二
```