# 五行五色五味五走五脏主禁例

东方之木，其色青，其味酸，其脏肝，肝主筋。木曰曲直，作酸，酸走肝，肝病人毋多食酸。  
南方之火，其色赤，其味苦，其脏心，心主血。火曰炎上，作苦，苦走心，心病人毋多食苦。  
西方之金，其色白，其味辛，其脏肺，肺主气。金曰从革，作辛，辛走肺，肺病人毋多食辛。  
北方之水，其色黑，其味咸，其脏肾，肾主骨。水曰润下，作咸，咸走肾，肾病人毋多食咸。  
中央之土，其色黄，其味甘，其脏脾，脾主肉。土曰稼穑，作甘，甘走脾，脾病人毋多食甘。