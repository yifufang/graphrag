```markdown
# 五方气味脏志生主伤胜例

东方生风，风生木，木生酸。酸生肝，肝生筋。肝主目，在声为呼，在志为怒。怒伤肝，悲胜怒。风伤筋，燥胜风。酸伤筋，辛胜酸。

南方生热，热生火，火生苦，苦生心，心生血。心主舌，在声为笑，在志为喜。喜伤心，恐胜喜。热伤气，寒胜热。苦伤气，咸胜苦。

中央生湿，湿生土，土生甘，甘生脾，脾生肉。脾主口，在志为思。思伤脾，怒胜思。湿伤肉，风胜湿。甘伤肉，酸胜甘。

西方生燥，燥生金，金生辛，辛生肺，肺生皮毛。肺主鼻，在声为哭，在志,为忧。忧伤肺，喜胜忧。热伤皮毛，寒胜热。辛伤皮毛，苦胜辛。

北方生寒，寒生水，水生咸，咸生肾，肾生骨。肾主耳，在声为呻，在志为恐。恐伤肾，思胜恐。寒伤血，燥胜寒。咸伤血，甘胜咸。
```