```markdown
升降者，天地之气交。  
茯苓淡，为在天之阳也。阳当上行，何谓利水而泄下？经云：气之薄者，乃阳中之阴，故茯苓利水而泄下。然而泄下亦不离乎阳之体，故入足太阳。  
麻黄苦，为在地之阴也。阴当下行，何谓发汗而升上？经云：味之薄者，乃阴中之阳，故麻，黄发汗而升上。然而升上亦不离乎阴之体，故入手太阴。  
附子，气之厚者，乃阳中之阳，故经云发热。  
大黄，味之厚者，乃阴中之阴，故经云泄下。  
粥味淡，为阳中之阴，所以利小便。  
茶味苦，为阴中之阳，所以清头目。
```