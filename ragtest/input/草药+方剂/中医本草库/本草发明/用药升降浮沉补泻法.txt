```markdown
用药升降浮沉补泻法
    肝、胆：味辛者补，味酸者泻；气温者补，气寒者泻。（肝胆之经，前后寒热不同，逆顺互换，入求责法。）
    心、小肠：味咸者补，味甘者泻；气热者补，气寒者泻。（三焦、心包络补泻同。）
    脾、胃：味甘者补，味苦者泄；气温凉寒热，补泻各从其宜。（逆从互换，入求责法。）
    肺、大肠：味酸者补，味辛者泻；气凉者补，气热者泻。
    肾、膀胱：味苦者补，味咸者泻；气寒者补，气热者泻。
    五脏更相平也，一脏不平，所胜平之，此之谓也。
```