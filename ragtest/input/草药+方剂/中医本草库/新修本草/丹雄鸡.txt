```markdown
# 丹雄鸡

味甘，性微温、微寒，无毒。主治女性崩中漏下、赤白带下，补虚，温中，止血。不伤疮，通神，杀毒，辟不祥。头，主治杀鬼，东门上者弥良。白雄鸡肉，味酸，性微温，主治下气，疗狂邪，安五脏，伤中，消渴。乌雄鸡肉，性微温。主治补中，止痛。胆，性微寒，主治疗目不明，肌疮。心，主治五邪。血，主治踒折、骨痛及痿痹。肪，主治耳聋。鸡肠，性平，主治遗溺，小便数不禁。肝及左翅毛，主治起阴。冠血，主治乳难。䏶胵里黄皮，性微寒，主治泄痢，小便利，遗溺，除热，止烦。屎白，性微寒。主治消渴，伤寒，寒热，破石淋及转筋，利小便，止遗溺，灭瘢痕。黑雌鸡，主治风寒湿痹，五缓六急，安胎。其血，无毒，性平。疗中恶腹痛，及踒折骨痛，乳难。翮羽，主治下血闭。黄雌鸡，味酸、甘，性平。主治伤中，消渴，小便数不禁，肠澼泄痢，补益五脏，续绝伤，疗虚劳，益气力。肋骨，主治小儿羸瘦，食不生肌。鸡子，主治除热火疮，疗痫痓，可作虎魄神物。卵白，性微寒，疗目热赤痛，除心下伏热，止烦满，咳逆，小儿下泄，妇人产难，胞衣不出。醯渍之一宿，疗黄疸，破大烦热。卵中白皮，主治久咳结气，得麻黄、紫菀和服之立已。鸡白蠹能肥脂，生朝鲜平泽。

鸡此例又甚多，云鸡子作虎魄者，用欲毈卵黄白，混杂煮作之，亦极相似，惟不拾芥耳。又煮白合银，口含须臾，色如金。鸡子不可合葫、蒜及李子食之。乌鸡肉，不可合犬肝、肾食之。小儿食鸡肉，好生蛔虫。又鸡不可合芥叶蒸食之。朝鲜乃在玄兔乐浪，不应总是鸡所出。今云白蠹，不知是何物，恐此别一种耳。

**谨案**：白鸡距及脑主治产难，烧灰酒服之。脑，主治小儿惊痫。
```