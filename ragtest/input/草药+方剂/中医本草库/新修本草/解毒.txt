```text
解毒
    蛇虺百虫毒，用雄黄、巴豆、射香、丹沙、干姜。
    蜈蚣毒，用桑汁及煮桑根汁。
    蜘蛛毒，用蓝青、射香。
    蜂毒，用蜂房、蓝青汁。
    狗毒，用杏仁、矾石、韭根、人屎汁。
    恶气瘴毒，用犀角、羚羊角、雄黄、射香。
    喉痹肿邪气恶毒入腹，用升麻、犀角、射干。
    风肿毒肿，用沉香、木香、薰陆香、鸡舌香、射香、紫檀香。
    百药毒，用甘草、荠苨、大小豆汁、蓝汁、蓝实。
    射罔毒，用蓝汁、大小豆、竹沥、大麻子汁、六畜血、贝齿屑、葍根屑、蚯蚓屎、藕芰汁。
    野葛毒，用鸡子清、葛根汁、甘草汁、鸭头热血、猪膏。
    斑猫、芫青毒，用猪膏、大豆汁、戎盐、蓝汁。盐汤煮猪膏、巴豆。
    狼毒毒，用杏仁、蓝汁、白敛、盐汁、木占斯。
    踯躅毒，用栀子汁。
    巴豆毒，用煮黄连汁、大豆汁、生藿汁、昌蒲屑汁、煮寒水石汁。
    藜芦毒，用雄黄、煮葱汁、温汤。
    雄黄毒，用防己。
    甘遂毒，用大豆汁。
    蜀椒毒，用葵子汁、桂汁、豉汁、人溺、冷水、土浆、食蒜、鸡毛烧吸烟及水调服。
    半夏毒，用生姜汁、煮干姜汁。
    （兴/石）石毒，用大豆汁、白鹅膏。
    芫花毒，用防己、防风、甘草、桂汁。
    乌头、天雄、附子毒，用大豆汁、远志、防风、枣肌、饴糖。
    莨菪毒，用荠苨、甘草汁、犀角、蟹汁。
    马刀毒，用清水。
    大戟毒，用昌蒲汁。
    桔梗毒，用白粥。
    杏仁毒，用蓝子汁。
    诸菌毒，掘地作坑，以水沃中，搅令浊，俄顷饮之。
    防葵毒，用葵根汁。
    野芋毒，用土浆，人粪汁。
    鸡子毒，用淳醋。
    铁毒，用磁石。
    食诸肉马肝漏脯中毒，用生韭汁、韭根烧末、烧猪骨末、头垢、烧犬屎酒服豉汁亦佳。
    食金银毒，服水银数两即出、鸭血、鸡子汁、水淋鸡屎汁。
    食诸鱼中毒，煮橘皮、生芦苇根汁、大豆汁、马鞭草汁、烧末鲛鱼皮、大黄汁、煮朴消汁。
    食蟹中毒，生藕汁、煮干蒜汁、冬瓜汁。
    食诸菜毒，用甘草、贝齿、胡粉三种末水和服之。
    小儿溺，乳汁服二升佳。
    饮食中毒心烦满，煮苦参汁饮之，令吐出即止。
    服石药中毒，用白鸭屎汁、人参汁。
    服药过剂闷乱者，吞鸡子黄、蓝汁、水和胡粉、地浆、蘘荷汁、粳米粉汁、豉汁、干姜、黄连屑、饴糖、水和葛粉饮。
```