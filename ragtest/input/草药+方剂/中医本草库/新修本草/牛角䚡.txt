```markdown
## 牛角䚡
    下闭血，瘀血，疼痛，女人带下，下血。烧制后，味苦，无毒。水牛角，疗时气寒热头痛。髓，补中，填骨髓，久服增年。髓，味甘，温，无毒。主安定五脏，调和三焦，温补骨髓，补中，续绝伤，益气，止泄痢，消渴，以酒服之。胆可丸药。胆，味苦，大寒。除心腹热渴，利口焦燥，益目精。
    此朱书牛角䚡、髓，其胆《本经》附出牛黄条中，此以类相从耳，非上品之药，今拨出随例在此，不关件数，犹黑书，别品之限耳。
    心，主虚忘。肝，主明目。肾，主补肾气，益精。齿，主小儿牛痫。肉，味甘，平，无毒。主消渴，止啘泄，安中益气，养脾胃，自死者不良。屎，寒，主水肿，恶气，用涂门户著壁者。烧制后，主鼠瘘，恶疮。黄犍牛、乌牯牛溺，主水肿腹胀脚满，利小便。
    此牛亦以（牜秦）牛为好，青牛最良，水牛为可充食尔。自死谓疫死，肉多毒。青牛肠不可共犬肉犬血食之，令人成病也。
    〔谨案〕《别录》云：牛鼻中木卷，疗小儿痫，草卷烧灰，疗小儿鼻下疮。耳中垢，疗蛇伤恶蛓毒。脐中毛，疗小儿久不行。白牛悬蹄，疗妇人崩中漏下赤白。屎，主霍乱。屎中大豆，疗小儿痫，妇井难产。特牛茎，疗妇人漏下赤白，无子。乌牛胆，主明目及疳湿，以酿槐子服之弥佳。脑，主消渴，风眩。齿，主小儿惊痫。尿，主消渴，黄疸，水肿，脚气，小便不通也。
```