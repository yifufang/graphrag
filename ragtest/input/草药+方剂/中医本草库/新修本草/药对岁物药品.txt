```markdown
药对岁物药品  
    立冬之日，菊、卷柏先生时，为阳起石、桑螵蛸、凡十物使，主二百草为之长。  
    立春之日，木兰、射干先生，为柴胡、半夏使，主头痛四十五节。  
    立夏之日，蜚蠊先生，为人参、伏苓使，主腹中七节，保神守中。  
    夏至之日，豕首、茱萸先生，为牡蛎、乌喙使，主四肢三十二节。  
    立秋之日，白芷、防风先生，为细辛、蜀漆使，主胸背二十四节。  
    右此五条出《药对》中，义旨渊深，非俗所究，虽莫可遵用，而是主统之本，故亦载之。
```