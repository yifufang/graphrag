## 补遗  
### 红曲  
性味甘温，无毒。主治消食、活血、健脾燥胃，治疗赤白痢、调理水谷。  
【核曰】取白粳米一石五斗，用水淘洗，浸泡一宿，蒸熟成饭。分成十五份，加入曲母三斤，揉搓均匀，再合为一处，用帛布密覆。发热时去除帛布，摊开至微温，再堆起，用帛布密覆。次日日中，分为三堆；过一时，分为五堆；再过一时，合为一堆；过一时，再分为十五堆；待稍温，再合为一堆。如此反复多次。至第三日，用大桶盛新汲水，以竹箩装曲，分作五六份，浸水蘸之，完成后再合为一堆，仍按前法操作一次。第四日依前法蘸浸，若米半浮半沉，仍按前法操作一次，再蘸之。米全浮则曲成，取出晒干收藏。米心过赤者称作生黄，未过心者不可入药。陈久者为佳。  
【参曰】稻中不黏者为粳米，米粒如霜，性尤宜水，为灌溉种植之谷。郁之使尘华成赤，过心者赤心为大赤，此法出自近世，亦奇术也。金谷曰粳，性宜水者，即金向水求，胎藏于水母中。《易》以坎为水、为赤，乾为金、为大赤。顾谷之能为赤、为大赤者，其唯稻之粳乎？藉金水以相资，亦非本有之形色，假人力而成者也。故女工曰红，纺绩织纴，功力之谓也。郁粳造曲，使之衣生，令之心赤，亦孰非功力之使然乎？是故谷入于胃，乘中黄之生气，升出之，降入之，奉心化赤，乃得流溢于中，布散于外，精专者独行其经隧，尝营无已，终而复始也。设中黄生气息，则升出降入废，上焦亦不为之开发，五谷亦不为之宣味，水食亦不消，血凝亦不流，胃濡脾惫，停而成饮矣。留于中则为蛊，溢于外则为肿，注于下则为淋、为带、为痢矣。稻粳郁之为赤、为大赤，已若奉心化赤矣，则从前生意已成其终。饵之以赤、以大赤，嗣后生意宁不以成其始乎？诚金胎水中为先天，木藏火里为后天，孕育之基，中黄戊己也，合物我为互交，分成两象者，复还圆相矣。  
致饮之因，变生之证，从来未经发覆，能于此比量推广，法不可胜用矣。若只作红曲参，失却许多看书法门。  
仲淳缪先生为人处方，每脾胃疾，必多用红曲。又尝见先生酒后，次早单以此种作丸，必大啖之。庚申中秋，曾与颐言，白粳蒸罨，变赤而成曲，如水谷酝酿，化赤而为血，其主脾胃营血之功，有同气相求之感。