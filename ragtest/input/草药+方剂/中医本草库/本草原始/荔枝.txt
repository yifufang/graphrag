```markdown
# 荔枝

生岭南及巴中，今泉、福、漳、嘉、蜀、渝、涪州、兴化军及二广州郡皆有之。其品质以闽中为最，蜀川次之，岭南为下。《扶南记》云：此木以荔枝为名者，以其结实时枝弱而蒂牢，不可摘取，以刀斧劙取其枝，故以为名耳。按白居易《荔枝图序》云：荔枝生巴峡间，树形团团如帷盖，叶如冬青。花如橘而春荣，实如丹而夏熟。朵如蒲桃，核如枇杷，壳如红缯，膜如紫绡。瓤肉洁白如冰霜，浆液甘酸如醴酪。大略如彼，其实过之。若离本枝，一日而色变，二日而香变，三日而味变，四、五日外色香味尽去矣。故李时珍《本草纲目》名离枝。司马相如《上林赋》作离支。珣曰：荔枝熟时人未采，则百虫不敢近。人才采之，乌鸟、蝙蝠之类，无不伤残之也。故采荔枝者，必日中而众采之。又洪迈《夷坚志》。南宋云：莆田荔枝，名品，皆出天成，虽以其核种之，亦失本体，形状百出，不可以理求也。

## 实
【气味】甘，平，无毒。
【主治】止渴，益人颜色。○食之止渴，头重心燥，背膊劳闷。○通神益智，健气。○治瘰疬瘤赘，赤肿疔肿，发小儿痘疮。
珣曰：甘、酸，热。多食令人发虚热。○李廷飞曰：生荔枝多食，发热烦渴，口干衄血。○颂曰：多食不伤人。如稍过度，饮蜜浆一杯便解也。○时珍曰：气味纯阳，大热。鲜者食多，即龈肿口痛，或衄血也。病齿火症尤忌之。苏氏言其性平，苏氏谓多食无伤，谬也。按：《物类相感志》云：食荔枝多则醉，以壳浸水饮之即解。此即食物不消，还以本物消之之意。

## 荔枝，宋《开宝》。

## 核
【气味】甘，温，涩，无毒。
【主治】心痛，小肠气痛，以一枚煨存性，研末，新酒调服。治㿉疝气痛，妇人血气刺痛。

## 壳
【主治】痘疮出不爽快，煎汤饮之。又解荔枝热浸水饮。

治疝气㿉肿，荔枝核四十九个，陈皮九钱，硫黄四钱，为末，盐水打面糊丸绿豆大，痛时空心酒服九丸，不过三服，效。
```