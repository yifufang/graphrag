# 食盐

有东海盐、北海盐、南海盐、河东盐池、梁益盐井、西羌山盐、胡地木盐。色泽品类各不相同，以河东盐为最佳。五味之中，唯有此盐不可缺少，是人们日常所食用的，故《别录》称其为食盐。俗称为大盐。许慎《说文》云：盐，咸也。李时珍曰：盐字象器中煎卤之形。

【气味】甘、咸，寒，无毒。臣药也。

【主治】肠胃结热，喘逆胸中病，令人呕吐。○伤寒寒热，吐胸中痰癖，止心腹卒痛，杀鬼蛊、邪疰毒气，下部（匿/虫）疮，坚肌骨。○除风邪，吐下恶物，杀虫，去皮肤风毒，调和脏腑，消宿物，令人壮健。○助水脏，及霍乱心痛，金疮，明目，止风泪邪气，一切虫伤疮肿，火灼疮，长肉补皮肤，通大小便，疗疝气，滋五味。○空心揩齿，吐水；洗目，夜见小字。○解毒凉血，润燥定痛止痒，吐一切时气热，痰饮、关格诸病。多食令人失色，肤黑，损筋力。

【修治】须以水化，澄去脚滓，煎炼白色，入药乃良。之才曰：漏芦为之使。

唐柳宗元纂“救三死方”云：元和十一年十月，得霍乱，上不得吐，下不可利，出冷汗三大斗许，气即绝。河南房伟传此方，入口即吐，绝气复通。一法：用盐一大匙，炒令黄，童子小便一升，合和温服，少顷吐下即愈。

《千金翼》：治诸疮癣初生，痒痛者，嚼盐频擦之妙。

《千金方》：治逆生，以盐涂儿足底，又可急搔爪之。并以盐摩产妇腹上即生。

《经验方》：治蚯蚓咬。浓作盐汤，浸身数遍，瘥。浙西军将张韶为此虫所咬，其形如大风，眉须皆落。每夕蚯蚓鸣于体，有僧教以此方，愈。

《范汪方》：治转筋，以盐一升，水一升半，作汤洗渍之。