# 石硫黄

石硫黄  
生东海牧羊山及太山河西山，属矾石液类。现今唯南海诸蕃有产出，岭外州郡或有但品质不佳。以颜色如鸡子初出壳者为真，称作昆仑黄。其赤色者名石亭脂，青色者号冬结石，半白半黑者名神惊石，均不入药。李时珍曰：硫黄秉纯阳火石之精气而结成，性质流通，色赋中黄，故名硫黄。含其猛毒，为七十二石之将，故药品中号为将军。外家谓之阳侯，亦曰黄牙，又曰黄硇砂。  

【气味】酸，温，有毒。属君药。  
【主治】妇人阴蚀，疽痔恶血，坚筋骨，除头秃。能化金、银、铜、铁奇物。  
○疗心腹积聚，邪气冷痛在胁，咳逆上气，脚冷疼弱无力，及鼻衄，恶疮，下部（匿/虫）疮，止血，杀疥虫。  
○治妇人血结。  
○下气，治腰肾久冷，除冷风顽痹，寒热。生用，治疥癣。炼服，主虚损泄精。  
○壮阳道，补筋骨劳损，风劳气，止嗽，杀脏虫邪魅。  
○长肌肤，益气力，老人风秘，并宜炼服。  
○主虚寒久痢，滑泄霍乱，补命门不足，阳气暴绝，阴毒伤寒，小儿慢惊。  

石硫黄，《本经》中品。  
【修治】李时珍曰：以萝卜剜空，入硫黄在内合定，稻糠火煨熟，去其臭气，以紫背浮萍同煮过，消其火毒，以皂荚汤淘之，去其黑浆。一法：打碎，以绢袋盛，无灰酒煮三伏时用。  
○权曰：硫黄，有大毒，以黑锡煎汤解之，及食冷猪血。  
○之才曰：曾青为之使；畏细辛、飞廉、朴消、铁、醋。  

葛洪曰：四黄惟阳侯为尊。金石煅炼者，不可用，惟草木制伏者堪入药用。桑灰、益母、紫河、菠棱、天盐、桑白皮、地骨皮、车前、马鞭草、黄蘗、何首乌、石韦、荞麦、独帚、地榆、蛇床、菟丝、蓖麻、蚕砂，或灰或汁，皆可伏之。  

《医方摘要》：治咳逆打呃，硫黄烧烟嗅之，立止。  
《圣惠方》治诸疮胬肉如蛇出数寸，用硫黄一两细研，于肉上薄涂之即缩。