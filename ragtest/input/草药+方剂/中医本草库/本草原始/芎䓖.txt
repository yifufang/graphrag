# 芎䓖

芎䓖，香草也。四五月生叶，形状类似水芹、胡荽、蛇床，成丛生长，茎细叶香。七八月间开碎白花，其叶可作饮品。古人因其根节状如马衔，称为马衔芎䓖；后世因其状如雀脑，称为雀脑芎。出自关中者称京芎，亦称西芎；出自蜀中者称川芎；出自天台者称台芎；出自抚郡者称抚芎。各地名称不同，其中川芎最为优质。故药方中使用芎䓖，皆称川芎。有人言：人头芎窿穷高，天之象也。此药上行，专治头脑诸病，故有芎䓖之名。

【气味】辛，温，无毒。臣药也。

【主治】中风入脑，头痛寒痹，筋挛缓急，金疮，妇人血闭无子。○脑中冷动，面上游风去来，目泪出，多涕唾，忽忽如醉，诸寒冷气，心腹坚痛，中恶卒急肿痛，胁风痛，温中内寒。○腰脚软弱，半身不遂，胞衣不下。○一切风，一切气，一切劳损，一切血，补五劳，壮筋骨，调众脉，破癥结宿血，养新血。吐血、衄血、溺血，脑痈发背，瘰疬瘿赘，痔瘘疮疥。长肉排脓，消瘀血。○搜肝气，补肝血，润肝燥，补风虚。○燥湿，止泻痢，行气开郁。○蜜和，丸芡实大，夜服，治风痰殊效。○齿根出血，含之多瘥。

芎䓖，《本经》上品。

---

已上俱根形。三、四月采根，日干。

凡用以川中大块重实，作雀脑，皮色黄黑，肉色白，不油，嚼之微辛甘者佳。他种不入药，止可为末，煎汤沐浴而已。九月采，佳。

【修治】以净水洗浸，切片，日干用。

芎䓖气厚味薄，浮而升阳也。少阳本经引经药。入手足厥、阴气分。○白芷为之使。畏黄连。伏雌黄。得细辛疗金疮止痛，得牡蛎疗头风吐逆。

《灵苑方》：治妇人经水三个月不行。试胎法：川芎生为末，空心浓煎，艾汤下一匙，腹中微动者是有胎。

《续十全方》：治胎气因跌扑举重，促损不安，及子死腹中，以芎䓖为末，酒服方寸匕，须臾一二服立出。

芎䓖今人所服最多，头面风不可缺也。然须以他药佐之。沈括云：予一族子旧服芎䓖，医郑叔熊见之，云芎䓖不可久服，多令人暴亡，后族子果无疾而卒。又朝士张子通之妻病脑风，服芎䓖甚久，一旦暴亡。皆目见者。此皆单服，久则走散真气。若使他药佐使，又不久服，中病便已，则乌能至此哉？由此观之，芎䓖久服为祸匪轻，奈何乡落愚民，不知药性，时采芎䓖苗、蘼芜煎茶，自谓香美。体气壮健，侥幸无虞。倘涉虚羸，鲜不蹈其祸者！