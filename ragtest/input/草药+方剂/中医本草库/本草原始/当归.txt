```markdown
当归
    始生陇西川谷，现今川蜀、陕西诸郡及江宁府、滁州皆有分布，以蜀中者为最佳。春生苗，绿叶有三瓣，七八月开花似莳萝，浅紫色。根呈黑黄色。二月、八月采根，阴干。然苗有二种，皆类芎䓖，而叶有大小之别。茎梗比芎䓖甚小。根亦二种，大叶者名马尾当归，叶细者名蚕头当归。大抵以肉厚而不枯者为胜。谨按《尔雅》云：薛，山薪。郭璞注引《广雅》云：山蕲，当归也，似芹而粗大。释曰：《说文》云：蕲，草也，生山中者名薛，一名山蕲。然则当归，芹类也。在平地者名芹，生山中而粗大者名当，归也。承曰：当归治妊妇产后恶血上冲，仓卒取效。气血昏乱者，服之即定。能使血气各有所归，故因名之曰当归。
    【气味】苦，温，无毒。臣药也。
    【主治】咳逆上气，温疟，寒热洗洗在皮肤中，妇人漏下绝子，诸恶疮疡、金疮，煮汁饮之。○温中止痛，除客血内塞，中风痓，汗不出，湿痹中恶，客气虚冷。补五脏，生肌肉。○止呕逆，虚劳寒热，下痢腹痛，齿痛，女人沥血，腰痛，崩中，补诸不足。○治一切风，补一切劳，治一切气。破恶血，养新血，及癥癖肠胃冷。○主痿癖嗜卧，足下热而痛。冲脉为病，气逆里急。带脉为病，腹痛，腰溶溶如坐水中。○治头痛，心腹诸痛，润肠胃、筋骨、皮肤，治痈疽排脓止痛，和血补血。
    当归，《本经》上品。
    马尾当归：头圆尾多，色紫，气香肥润者，名马尾当归，最胜他处当归。蚕头当归：头大尾粗，色白坚枯者，为蚕头当归，止宜入发散药尔。
    【修治】当归去芦头，以酒浸一宿，或火干，或日干入药。
    杲曰：甘、辛，温，气厚味薄，可升可降，阳中微阴。入手少阴、足太阴、厥阴经血分。
    杲曰：头，止血而上行。身，养血而中守。尾，破血而下流；全，活血不走。
    恶䕡茹、湿面，畏菖蒲、海藻、牡蒙、生姜。
    贾相公进《过牛经》：牛有尿血病，当归、红花各半两，为末，以酒半升，煎，候冷灌之差。
```