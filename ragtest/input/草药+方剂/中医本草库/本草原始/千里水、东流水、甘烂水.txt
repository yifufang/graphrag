# 千里水、东流水、甘烂水

**一名劳水**。以水扬之万遍，是名甘烂。  
**【气味】** 甘，平，无毒。  
**【主治】** 病后虚弱，煮药禁神最效。  
○ 治五劳七伤，肾虚脾虚，阳盛阴虚，目不能暝，及霍乱吐利，伤寒后欲作奔豚。  

**陈藏器曰**：千里、东流二水皆堪荡涤邪秽。煎煮汤药，噤咒神鬼。潢污行潦，尚可荐之王公，况其灵长者哉。  
○ **李时珍曰**：劳水即扬泛水，张仲景谓之甘烂水。用流水二斗，置大盆中，以杓高扬之千万遍，有沸珠相逐，乃取煎药。盖水性本咸而体重，劳之则甘而轻，取其不助肾气而益脾胃也。