# 沙参

沙参始生于河内川谷及冤句般阳续山，现今多生长于近道。二月生苗，形状如葵，叶片青色，七八月抽茎，高一二尺。茎上之叶如枸杞叶，有细齿，开紫花，亦有白花者。折其茎根有白汁流出，故《别录》称其为羊乳，俚人呼为鸟羊婆奶。其根如葵根，白色。生长于黄土地者短而小，生长于沙地者长尺余，白而实。此草适宜生长于沙地，故《本经》名沙参。《吴普》名白参。弘景曰：沙参与人参、玄参、丹参、苦参，合称五参，其外形不尽相同，但主治功效颇为相似，故皆有参名。

【气味】甘、微苦，无毒。臣药也。

【主治】血结惊气，除寒热，补中，益肺气。疗胸痹，心腹痛，结热邪气，头痛，皮间邪热。安五脏，久服利人。主头肿痛，益气，长肌肉。去皮肌浮风，疝气下坠。治常欲眠，养肝气，宣五脏风气。补虚，止惊烦，益心肺，并一切恶疮疥癣及身痒，排脓，消肿毒。

沙参，《本经》列为上品。入药用根。二月八月采根，暴干。

沙参形如桔梗，无桔梗肉实，亦无桔梗金井玉栏之状。又似荠苨，无荠苨色白，亦无荠苨芦头数股之多。然而有心者为桔梗，多芦者为荠苨。市者彼此代充，深为可恨！用沙参者，宜择独芦无心，色黄白、肉虚者真也。《本经》云：中正白实者良。就沙参之虚实黄白而论也。

沙参恶防己，反藜芦。

《卫生易简方》：治肺热咳嗽，沙参五钱，水煎服，效。