```markdown
# 海藻

## 水草之有文者，黑色如乱发，叶类水藻而大。生东海池泽。横陈于海，若自澡濯然，故名海藻。

### 气味
苦、咸，寒，无毒。臣药也。

### 主治
瘿瘤结气，散颈下硬核，痈肿癥瘕坚气，腹中上下雷鸣，下十二水肿。  
疗皮间积聚暴㿉，瘤气结热，利小便。  
辟百邪鬼魅，治气急，心下满，疝气下坠疼痛，卵肿，去腹中幽幽作声。  
治奔豚气，脚气水气浮肿，宿食不消，五膈痰壅。

## 海藻，《本经》中品。一名落首，一名海萝，一名藫。又有一种，如短马尾，细黑色。七月七日采，暴干。

### 修治
海藻洗净咸味，焙干用。  
气味俱咸、寒、阴沉也。反甘草。

## 《肘后方》：治颔下瘰疬如梅李，宜速消之，海藻一斤，酒二升，渍数日，稍稍饮之。

## 海藻臣。
```