```markdown
鳞鱼类
    鲤鱼（《本经》）
    鲤鱼鳞片有十字纹路，因此得名。鲤鱼是众鱼之首，能变化飞越，仙人琴高曾乘其游行。
    鲤鱼属至阴之物，其鳞有三十六片，阴极则生阳。故《素问》说鱼易致热中。其功效长于利小便，故能消肿胀，除黄疸以及喘咳湿热之病。作脍食则性温，故能去痎痞冷气之积。烧之则从火化，故能发散风寒，平肺通乳，解肠胃及痈毒之邪。河间有云：鲤鱼治水，鹜鸟利水，皆因其气相召也。唯风疾之人忌食。
    石首鱼（《开宝》）  干者名鲞
    此鱼脑如白石，故名。鲞字从美，意为令人喜爱而向往。按吴阖闾征海绝食，祷于天，海中泛出此鱼，三军得以渡河，余者曝干，岛夷惊骇，遂降，归而命此名。
    黄鱼色黄，味甘，为开胃益气之品。曝成鲞，性益香美，专治暴痢腹胀，消瓜成水。痢疾最忌油腥，独此物宜者。盖因生于海，饮咸水而性不热，且无脂腻，故免热中之患。其魫似石，磨末可疗淋秘，煅末可治耳脓。其鳔名曰鱁鮧，性柔滑，濒湖言其治难产，以及产后风搐，止呕血，散瘀血，消肿毒，尚矣！予每谓胶腻之物，能益人精，且味咸无毒，与精滑寒薄不种子者恒宜。更以牡蛎粉炒末，服无不效。亦管窥之一得也。
    鲫鱼（《别录》）  鲋鱼
    《埤雅》云：鲫鱼旅行以相即也，又谓之鲋，以相附也。
    鲫鱼属土，味甘而温，鱼中之最有益者也。煮食可主虚羸下气而止热痢，作羹可助胃弱，温中益五脏，生捣可敷恶核肿毒，煎油可涂疳杀虫，合小豆煮汁可消水肿，酿白矾烧服可治肠风血痢，酿苦茗煨服可止消渴，酿绿矾煅研可开反胃，随用随宜。岂他鱼可能匹哉？故郦道元注青林湖大鲫，食之肥美。《吕氏津》云：鱼之美者，有洞庭之鲋。观此，则鲫为佳味亦明矣！
    鲈鱼（宋《嘉祐》）
    此鱼白质黑章如芦色也，巨口细鳞而有四腮，状似鳜者为是。今松俗将形如虾虎为鲈，谬也。子瞻《赤壁赋》云：状似松江之鲈。则知似鳜者为鲈，非虾虎明矣。杨诚斋诗云：鲈出鲈乡芦叶前，垂虹亭下不论钱。买来玉尺如何短，铸出银梭直是圆。白质黑章三四点，细鳞巨口一双鲜。春风已有真风味，想待秋风更迥然。岂不判然哉？
    鲈鱼甘平，益脾补肾之物也。故能强筋骨而和肠骨，安胎气而利水气，鱼中之不发病者，莫此为良。煮羹虽美，作鲙犹佳，曝干更胜。隋大业中，有献鲈羹者，炀帝食之而美曰：金齑玉鲙，东南之佳味也。张季鹰入洛受齐王冏之辟，知冏必败。见秋风起，乃思吴中莼羹鲈鲙，曰：人生贵在适志尔，何用羁宦数千里以要名爵乎？遂命驾而归。予有感焉。士之出处，贵在知凡物之遇，人亦各有数。莼、鲈至微，得季鹰一语而成千载佳话，较之华亭之雀，北门之犬，岂不天壤耶？
    鲥鱼（《食疗》）
    初夏俗呼为三时，此鱼过时则无，因以为名。
    鲥鱼甘平，补虚之佳品也。宜乎为食，馔之珍。人爱其味，鱼亦爱其身。袁达曰：挂网不动者，护其鳞也，故其鲜在鳞。前朝进贡以油渍糟封，未免减味。国朝用冰函马递，其法最良。予有贡鲜颂云：溯流翻玉质，举网耀银鳞。海宴呈奇味，天厨敌异珍。锡函驰骏马，灯火遥神京。荐庙龙颜喜，欢呼赐近臣。
    青鱼（《开宝》）
    青亦作鲭，以色名也。
    青鱼味甘无毒，得东方之正色，入通于肝。凡肝气湿痹，筋络不舒者，宜之。其胆则苦而寒，能点目翳，消赤肿，除喉痹，化骨鲠。盖谓肝胆开窍于目，寒凉能泄其热也。若其魫可作酒器而解蛊毒，眼睛汁可以注目内而能夜视，但与服丹石相反，不可不知尔。
    白鱼（宋《开宝》）  鱎
    白以其色。鱎者，头尾向上也。跃入武王舟中，而志祥者，即此。
    白鱼甘平，开胃下气，去水助脾之品也。白属金方，法金而走肺。《食疗》谓其能调五脏，理十二经络，舒展之气不相及者，盖肺主治节是也。日华又云：补肝气，明目，助血脉，何哉？予因思之，气为血母，动静随之，气盛则血随而生，故目可明，肝得滋矣！能不令人肥健乎？胜于他鱼者，无热中之患也。
```