# 谷之粟豆类

## 稻（《别录》） 糯 稌 （附：粽）
稻性粘软，故为糯。《豳风》记载：十月获稻。《周颂》记载：丰年多黍、多稌。今人以糯代黍，篛农成角名为粽，又称角黍。端阳相馈，俗传祭屈原，以饲蛟龙者也。

## 糯米
糯米甘温，造酿则热，脾之谷也。脾肺虚寒者宜之，故能益中气而止泄痢，缩小便而解烦渴，发痘疹，敛自汗，乃其绩也。倘素有痰热风气，及脾湿不能转输者，当戒，恐其性粘难化，发病成积尔。若炒黄磨粉，蒸作粢糕，反益老幼。致于粽角截疟则优，馀无益矣！

## 脂麻（《别录》） 巨胜
张骞得种大宛，八谷中惟此最胜，故曰巨胜。又传夫妇同种则茂盛。古云“胡麻好种无人种”是也。

## 脂麻
脂麻甘温，五谷之长，仙家服食之品也。榨油以白者为胜，而入药以黑者为良，取其通肾润燥尔。若能久服，悦颜辟谷，与世常存矣！如刘阮遇仙姑饷以胡麻是也。夫油本出于麻，麻温而油寒，非同质而异性乎？若生用之，能解毒润燥，止痛消肿，一经煎炼，便助热生痰矣。古云：积油百石，于中生火；油衣油纸，得热则焚，炙煿之害，可不戒哉？

## 薏苡仁（《本经》）
实分二种，薏苡仁为一。薏苡仁性温，味甘，归肺、脾、肾经。能利水渗湿，健脾止泻，除痹止痛，清热排脓。主治水肿，脚气，风湿痹痛，脾虚泄泻，肺痈，肠痈等症。

## 罂子粟（《开宝》） 御米 花名丽春 （附：阿芙蓉）
其果如罂，其子如米，又可进御，其花灿烂，故有诸名。苏子由寓黄州采其落英酿造，云：能益人颜色，助人精气。

## 粟壳
粟壳气味酸涩，微寒无毒，入肾之药也。惟久嗽久泄者宜之，何哉？盖酸主收涩，主固。如泄痢既久，则气散而不固，肠自滑而肛渐脱。若喘嗽既久，则气耗不收，而肺胀胸满。故宜投此，涩之、固之、敛之、收之，方为对症。倘嗽而风寒未清，痢而湿热正盛，误用乱投，杀人甚速。更如心腹筋骨宿痛，遗精梦泄难止，亦必藉其酸涩之性，兜肾敛肝，功甚捷也。但其性紧，多令人呕，必以醋制，或加乌梅，方可得免。而王祯又云：治痢当佐以四君而进，庶不闭胃妨食，亦良法也。至于阿片，前代罕闻，即罂粟之精，愈涩愈温，故能收摄丈夫之精气，以理相召。今俗人恃此入房，以快一时之欲，宁不损哉？京师有售一粒金丹通治百，乃方士之技，岂堪尽信耶？

## 绿豆（《开宝》）
绿以色名，俗作菉，非矣。

## 豇豆（《纲目》） 䜶（豆双）
豆色多红，而荚必双生，故名。

## 赤小豆（《本经》） 荅
大豆名菽，小豆名荅，驴食足轻，人食身重。

## 扁豆（《别录》） 娥眉豆
扁豆二种，脾之谷也。白者其壳硬而子微黄，其气香而性平，得乎冲和而走太阴气分。故专治中宫之病，如霍乱吐痢，暑湿烦渴，无不宜之。取其疏通三焦，化清降浊，气温而解毒也。若鸦色者，皮壳翻软，性禀微凉，堪供馔食，不宜入剂。至于花叶，皆能化毒，更治崩带有功，世人以其近而忽之，何耶？