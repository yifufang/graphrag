```markdown
# 自序

谭友夏先生与先君星临公结为金石之交，每当过访吴门，必下榻寒舍，谈诗论文。我得以追随左右。曾听谭先生对我说：“尊父年事已高，体弱多病。年老后宜留心医道。医术非小道也，范文正公以良相并称。然医非易事，不参究神圣工巧，何以得之？我年少时曾患咳血，因深究此理，调养得宜。古语云：为人子者，不可不知医，上可奉亲，下可保身，君当立志。”庚子年，因误被贬，抑郁成疾。先父恐误用药，命我前往云间，求表叔士材李先生诊治。登其堂，见其诊病，不异玄亭执经之态，有同马帐。未及一月而病愈，心生敬慕，遂拜其为师。待昔日谭先生之言为问，师曰：是也，当以脉象、药物、病症为配，君能领悟乎？我退而思之，次日进言：脉非神不能辨其形，药非圣不能详其性味，症非工不能悉其虚实，治非巧不能中寒热温凉。师抚掌曰：青出于蓝，其在君乎？追随数载，颇决藩篱而窥堂奥。究脉契心，草成《脉语》；论症平脉，撰作《玄机》，独于本草若望洋。然虽有《纲目》可凭读之，范无畔岸。寤寐于斯，穷研深究。一载之后，恍若有得。然后知读本草非读他书之可比也。中有五难，世所鲜解。如大苦为甘草，文无为当归，（艹/是）为知母，虻为贝母，茺蔚为益母，芐为地，蠙衣为车前，将离为芍药，忘忧为萱草，蜥蜴为守宫，瓦屋为蚶，木仙为桂，木奴为橘，甘鼎为龟，小白为银鱼。荀卿以兰根为白芷。淮南以蜉蝣为蠛蠓，高诱以干鹊为蜻蛚，此则辨名之难也。木有辛夷，草亦有辛夷；石有决明，草亦有决明；草有长卿寄奴，小蟹亦名长卿寄奴；鹤名白鸟，蚊亦名白鸟；马名玄驹，蚁亦名玄驹；螳螂之子名螵蛸，乌鲗之骨亦名海螵蛸。一虫五称，曰螽斯，曰莎鸡，曰寒跫，曰蟋蟀，曰促织。一木五香，曰鸡舌，曰沉水，曰蜜蜡，曰薰陆，曰黄熟。一花八号，曰芙蓉，曰芙蕖，曰莲，曰荷，曰茄，曰薏，曰菂，曰藕。而芙蓉之名冒于拒霜之木，沉速之结误于旃檀之枝。又山蘜䓖大叶者为江蓠，而野荇乱江蓠；细叶者为蘼芜，而蛇床乱蘼芜。此则析类之难也。卢橘俗作枇杷，而岭南四月，自有卢橘。简子谬传木鳖，而西蜀秋实，便号秋红。郁草出郁林者名郁金，出蜀者名郁金香。今以姜黄为郁金，殊不香。高良姜出高凉，治黄疸，而高凉自有黄姜，治刑伤。又有风姜治风湿。常山出于严陵，而真定亦有常山；槟榔出南越，而滇南又有马槟榔。蒌叶出南越，名扶留，拌食槟榔，而滇南食其实名蒌子，南越之蒌则不结实。橘产于吴、楚、瓯、粤为橘，过江则化为枳；梨产于齐、鲁、燕、赵为梨，迁南则变为楂。又覃怀之济水洑流，地黄入地二三尺，钉头鼠尾，他处则否；彰明之地近火井，百草入土俱焦而附子独润，他处不真。此则别土之难也。水宜寒而有温泉，火宜热而有凉焰。昼宜明而有变昼之草，夜宜暗而有夜光之珠。木本浮而有沉水之香，石本沉而有浮水之石。盐本咸而冲调火酒而反淡，梅本酸夹食三廉而反甜。金克木而有食铁反茂之树，水制火而有水中发火之油。羽毛至轻，弱水难载。荆棘最刺，觟廌能吞。南荒有火布之鼠，峨嵋有浴雪之蛆。西土有粪铜之虫，北方有啮铁之蚁。独活当风不摇，无风自摇；美人草手折不舞，闻笙歌声自舞。此则定性之难也。人气粉犀，戎盐累卵。蝇点变白，尘尾留红。鸾胶续剑，蟹黄解漆。翡翠屑金，白䓘血玉。五花止（目虽）菪根柔软。萆薢涩溲，鸬鹚消臌。苁鳝益力，芦朴加觞。枯荷缩银，龟尿泐石。都藤破蛊，鲮鲤引乳。与夫炮炼蒸曝，丸散膏煎，随宜各措，此则剂用之难也。虽然此类颇多，安能悉举。必须从此推求，方能得其肯綮。百千性味，一理贯通，万变病情，投如沃雪，譬之韩信将兵，多多益善；庖丁挥刃，目无全牛，庶不负炎帝采尝正名，以定良毒；伊尹分别汤液，以拯夭扎。代有明贤，继往开来。增补详释，非管窥蠡测所能洞达也。窗友吴龙文谓予曰：近见世人读《药性》一赋，自负知医；得草泽数方，矜夸神秘。不独润身肥家，更欲传之子孙。若君如此穷研，无乃自苦，更以苦人，难免迂阔之讥矣！予应之曰：吾亦知吾之腐也。曼倩有云：少所见，多所怪。见橐驼谓马肿背，乌乎可？山谷曰：医不明理，如盲射箭。偶或中的，岂可恃为长技耶？博学明辨，万吾辈分内事，苟不从博归约，终是无头学问。彼徒曰医耳，恐学医费人也。昔子政读《山海经》，始知贰负；东方蹑秦狱地，乃识怪哉。敬與谪忠州，书详朐䏰；长公贬儋耳，方传海漆。先贤明哲，未经考核真确，不敢以疑似误将来。吾侪闻见寡味而欲自逞，无异水涌蹄涔，火炫萤尾，其何能济？龙文稽首曰：聆君之论，茅塞开而中心快。读君之书，其快更当何如也，足见命名之意深矣！

康熙甲子孟春古吴浦士贞自叙于濠上草堂
```