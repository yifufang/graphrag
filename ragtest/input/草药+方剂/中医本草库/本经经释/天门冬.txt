```markdown
天门冬  
经曰：天气通于肺，肺主气。天者，肺也。门者，气出入也。冬者，盛阴也。苦平者，肺阴养也。诸暴风湿者，邪伤肺也。经言：肺行荣卫之气。偏痹者，皮毛受邪而荣卫不周也。肾主骨，肾生髓。强骨髓者，补肺所以益肾也。风化虫，木生虫。杀三虫者，旺肺所以平肝也。久服轻身者，热去也。益气者，肺主气也。延年者，阴精奉也。不饥者，脾阴实也。
```