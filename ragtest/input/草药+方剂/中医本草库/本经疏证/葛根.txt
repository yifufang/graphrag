```markdown
# 葛根

味甘，性平，无毒。主治消渴、身大热、呕吐、各种痹症、起阴气、解毒，治疗伤寒中风头痛，解肌发表，出汗开腠理，疗金疮止痛、胁风痛。生根汁性大寒，可治疗消渴及伤寒壮热。葛谷主治下痢，适用于十岁以上人群。叶主治金疮止血。花主治消渴。别名鸡齐根、鹿霍、黄斤。生于汶山川谷，五月采根，曝干。（可杀野葛、巴豆、百药毒。）

葛春生苗，引蔓生长至数丈。茎紫色有细刺，叶三尖如枫叶，面青背淡，七月开花成穗，累累相缀，红紫色，似豌豆花，结荚如小黄豆荚，亦有毛，其子绿色，扁如盐梅子核，生嚼有腥气，深秋采之，《本经》所谓葛谷即此。根形大如手臂，外紫内白，有至七八尺者，以入土深者为良。（参见《图经》《纲目》。）

葛与栝楼、土瓜同入土深而引蔓长，为使中气上达之物，但二物结实聚而成瓜，葛则散而成谷，功能遂有专与普之分。又二物得酸苦涌泄之阴，葛得辛甘发散之阳，力之所至有入内、入外之别。又二物之实似心，味苦亦应乎心，量仅及胸中；葛则根白、气平、味辛，无一不似肺，量可及肺。至心者通血脉，故彼二物有滑泽径道之功；至肺者开皮毛，故葛有散发腠理之效。《本经》三物主治，均以消渴为首，推其根抵，概可想见矣。特三物皆自下而上，乃葛则散发阳邪，而曰起阴气，二物能润滑枯槁，反不曰起阴气，何哉？盖阳以引阳，阴以引阴，阴主形，阳主气，脾为阴，胃为阳，故二物者，止能引脾家有形之津液，不能引胃家无形之气，且阴宜升，阳宜降，胃气之升，不能不以竹叶清之，桔梗开之，如火之既烟焰，不能复返于薪也。然既有先声，必有踵至，阳之离根而上者，未必遽因附子遂猝然止也。故用防风，使之随卫气外达而行一身，借其发散即借其捍护；用人参，使安辑中气内顾根本，借为腹心即借为御侮。夫如是，葛根又协桂枝为一方偏主矣。乃孰知桂枝之止逆、解肌，仅仅行血脉以和津液，其起脾阴、滋肺气，俾治节不失其常而降令流通，灌溉无缺者，又岂得以葛根与桂枝并列而言哉？是葛根乌得为降，特脾既散精上归于肺，肺又何能不和调四脏，洒陈六腑耶？然则虽谓之降，亦无不可。
```