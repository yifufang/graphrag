# 泽泻

味甘、咸，性寒，无毒。主治风寒湿痹，乳汁难下，消水，滋养五脏，益气力，使人肥健。补虚损五劳，消除五脏痞满，起阴气，止泄精、消渴、淋沥，驱除膀胱、三焦停水。长期服用可使耳目聪慧、不觉饥饿、延年益寿、身体轻盈、面色生光，能浮行水上。扁鹊说：多服会损害病人眼睛。又名水泻、及泻、芒芋、鹄泻。生于汝南池泽，五月、八月采挖根部，阴干。（畏海蛤、文蛤。）

叶味咸，无毒。主治大风，乳汁不出，难产，增强阴气，长期服用可使身体轻盈。五月采收。

果实味甘，无毒。主治风痹，消渴，益肾气，强阴，补不足，除邪湿，长期服用可使面色生光，令人无子。九月采收。

泽泻春季生苗，多生长在浅水中。叶片狭长似牛舌，茎直立。秋季开白花，成丛状似谷精草。秋末采根，晒干。（《图经》。）

张隐庵曰：凡水草、石草皆属肾经，其性主升。因天气下降，地水之气上升，是自然之理。凡物本乎上者性升，本乎下者性降。泽泻形圆，无下行之性。春时丛生于浅水之中，茎直立，秋时开白花成丛，是肾经之肺药。《易》曰：山泽通气。能行在下之水随泽气上升；复使在上之水随气通调而下泻。故名泽泻。

陈修园曰：泽泻气寒，属水之气；味甘无毒，属土之味。生于水中而上升，能启水阴之气，上滋中土。五脏主藏阴，而脾为五脏之原，一得水精之气，则能灌溉四旁，使五脏循环受益，不特肥健、消水、不饥，见本脏之功。肺得水精之气而气益；心得水精之气而力益；肝得水精之气而目明；肾得水精之气而耳聪；且形得水精之气而全体轻；色得水精之气而面生光泽；一生得水精之气而延年。所以然者，久服之功，能行在下之水使之上也。此物形圆，一茎直上，无下行之性，故其功效如此。

或曰：泽泻自古未有言其上行者，今但据张隐庵、陈修园之说，能无畏其杜撰欤？曰：淡渗之物，其能去水，必先上行，而后下降。是说起于李濒湖，非张隐庵、陈修园创说也。故夫水饮为病，除大腹水肿不论外，其小者在上为喘咳、悸眩、渴、呕吐哕，在下为肠鸣泄泻、小便不利。行水之物，即仲景所用者，有防己、木通、荛花、芫花、大戟、甘遂、半夏、滑石、葵子、白鱼、葶苈、瞿麦、商陆、泽漆、海藻、赤小豆、薏苡仁、文蛤，莫不各有所主。惟呕吐口渴及悸眩者，多属之茯苓、猪苓、泽泻，是皆淡渗之物也。《伤寒论》《金匮要略》两书用泽泻者六方，内与猪苓、茯苓同用者：五苓散、猪苓汤。与茯苓同用者：肾气丸、茯苓泽泻汤。不与二苓同用者，只牡蛎泽泻散、泽泻汤二方而已。二方所主之证，一曰病后腰以下有水气，一曰心下有支饮，其人苦冒眩。则亦可知凡利水者，当计其水之生熟矣。何谓生熟？夫已经输脾归肺者，熟水也；未经输脾归肺者，生水也。熟水已曾泌别精华，但存水质，故直达之，使下出可矣。生水者，天真未离，精华未去，故必引之使上而后下，乃不失其常耳。淡渗之物，皆行生水者也，较之直使下降者不同。盖水之生者，就其性则归壑趋海而走极下，逆其性则过颡在山而反极上，从无横溢啃啮于中而为患者。故小便不利、呕渴悸眩者，多用二苓泽泻，第更当别其猛怯之殊。怯者依土作祟，则以二苓得气化于中土者治之可也。其猛者，则所谓过颡赴壑，非得泽泻生于水中，得气化于水出生气以上朝，究复反本还原者不可。心下有支饮，是沿路拦截生水肆其威于上，所谓过颡者也。大病瘥后，腰以下有水气，是中无统摄而陷洼者也。二者均未经气化而停，又何能不使先就上而后下趋哉？其理固如是，非张隐庵、陈修园所能撰也。且是义也，核之于《本经》，亦无有不合者。盖惟其无一滴生水不化，斯无一滴熟水不行，遂无一滴精微不归于所当归之处。驯至肺得之而气裕，肝得之而力强，脾得之而肥，肾得之而健，乳得之而通，耳得之而聪，目得之而明，面得之而生光，莫非精微之奉养？至风寒湿痹得之而解，水得之而消，又莫非滓质之流行？曰久服能不饥、延年、轻身、行水上，殆非虚语也。

夫水惟化而后能润，有水气而仍渴，即可见水之不化。矧渴则饮水，水入口即吐，五苓散之所主也，犹不可见水之不输脾归肺耶。是水有生熟之说，不为谬矣。然五苓散、茯苓泽泻汤渴而呕；猪苓汤、肾气丸渴而不呕；牡蛎泽泻散、泽泻汤不呕不渴。此其间又必有故。盖呕乃茯苓、猪苓所主，非泽泻所主也。夫呕为中焦病，泽泻水中物，为下焦药，是以于此无所关涉。至于渴则中焦病有之，下焦病亦有之。故牡蛎泽泻散不渴，何以用栝楼？惟其用栝楼，而后知泽泻不如茯苓、猪苓之能治渴耳。夫泽泻为物，不生于深水而生于浅水，是以知其仅能引水上输，不能引津液上朝。不用其苗而用其根，是以知其力之所始，必起于水中。其苗能出水面，上与天气相接，是以知其力之所竟可至于极上。腰已下有水气，水底之病也。冒眩，极上之病也。举此两端，泽泻之功可明矣。且肾气云者，能似肾之气也，肾气之极上者，开窍于耳，肾气丸中有上及耳之物否耶？是能上及耳者，泽泻也。即此又可以知上行之说，为非无据矣。