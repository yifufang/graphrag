```markdown
猪胆  
    主治伤寒热渴。肪膏，主治煎制各种膏药，解毒斑蝥、芫青之毒。  
    五脏皆满，惟肺稍空；六腑皆空，惟胆独满。五脏之精均相灌输，六腑之物均相传化，惟胆有汁，澄之不清，挠之不浊，故为木中之水，所以资助木而使之生长。惟其为水、木相连，上可泄火气之昌炽，下可定水气之凭陵，水、火相济之源，实具于此矣。乃人有五志，一事感触，五者淆乱，赖胆以决之，是故热则不眠，寒则减食，壮则横溢，怯则畏葸。猪独不然，自生至壮，眠食已外，更无他营，可见其胆之清静，非寻常可比。伤寒热渴者，土中之火昌獗也。厥逆无脉，干呕烦者，水且溃决与火相背也，惟其火违于水，而水流更驶；惟其水不济火，而火焰批根，呼吸之际，危亡立臻，苟不因物付物，取极近极亲之猪胆汁锐而入焉，则孤阳在上能与姜、附抗，而阴方奔迫不随人尿改出前阴矣，是何也？盖木应春，为生生之所自始，却浥水上行，故能苦寒而不助泄，水之上正可济火之违，故能除呕止烦。其回阳复脉，固无借于兹，而扶危定倾，端有资于反佐也。至阳明津液燥极，取是以通大便，则但用其苦寒滑润，无甚深妙义矣。  
    曹青岩问：阴吹证，所谓谷气之实者，得无脾胃之虚欤？予谓：不然，脾虚则谷入不运而泄泻，胃虚则呕吐而谷不得入，又何得为谷气之实？曰：然则当作何解？其用猪膏发煎又何义？曰：《脏气法时论》云：五谷为养，五果为助，五畜为益，五菜为充。在强健，藜藿辈但得谷气足恃，脾胃固已旺矣。稍近膏粱者，其谷气必得助而后流动，得益而后滑泽，得充而后传化，徒恃谷气，斯有壅遏之弊矣。《论语》谓肉虽多，不使胜食气，《孟子》则谓七十非肉不饱，正为食气、肉味不可偏废也。予尝见有先乐后苦，年高溏泄者，得肉食则便反坚；有常丰暂俭者，偶蔬食则虽饱不适；有本苦偶腴者，一得肉食泄泻便作。可见肉食与谷气，必使剂量得中，方可无病，故《五常政大论》谓谷、肉、果、菜当食养尽之，倘若过之，则伤其正。况六淫之迫于外，七情之扰于中，其间苟有调处不当，焉能不变生患害耶？阴吹而正喧者，谷气厚而肉食不足以滑泽之也。然何以独病妇人而不兼及男子？盖男子近前阴处窄而满，纵施泄已后，亦不容谷气流入；女子近前阴处宽而空，若经后、产后，谷气之实者袭而据焉，继乎此者遂源源而至，以是小便为之不利，故其下注者乃如失气，并有声而喧焉。猪膏，肉之至肥至泽者也，以之调和谷气，即以润大便，是直探其源。病原涉及血分，且小便不利，佐乱发以利小便，且使血之被伤者，仍自还神化，是兼澈其流，义之明了可识者也。试观其治诸黄，诸黄中有谷疸，其源正与此同，惟其不大便，是以得为阳明病；惟其非火迫津枯，是以脉迟微烦；头眩者，气犹上冲也，正与阴吹正喧对。阴吹正喧，是以不为黄；微烦头眩，是以尚未为黄。小便难，则致谷疸、致阴吹之本也，两者吻合如此，又何疑谷气之实猪膏之用哉？脂在腰，曰肪（《文选·与钟大理书》注），膏，即脂也，以有角无角，异其称耳（《家语·执辔》注：脂，羊属；膏，豚属）。肪膏解蚀肉虫之毒，乃以肉之极厚者饵之，使不蚀人也。至《金匮要略》阴吹证，猪膏发煎导之，必有误，盖证甚奇特，方极和平，服之乃得有济导之，则其力又乌能及耶？  
    猪肤缘《本草》不载，说遂多歧，有谓宜用燖猪时所起皮外毛根之薄肤（方中行）。驳之者谓其莶劣无力，且与熬香之说不符，宜用其外皮去内层之肥白（喻嘉言）。或谓肤周于身，水以济火，能内通外达（张隐庵、张令韶）；或谓其性寒，故能退热散邪（方中行）；或谓能润燥（周禹载）；或谓能滋土（程郊倩）；或谓其除客热（成无己、尤在泾）；或谓猪之津液在肤，能治上焦虚浮之火（柯韵伯）；甚有谓其入肾滋阴，透表散邪者（魏念庭）。吁！亦甚矣！清利肥甘之物，滋润或有之，通利或有之，谓退热散邪，则断不能通者也。予尝读少阴用大承气三证而有会心焉，盖下利，咽痛，胸满，心烦，即急下三证之涉虚者，何以言之？夫咽干即咽痛也，第虚者刻入肤内，实者燔炽肤外耳；下利即自利清水也，所结既坚，则为纯青，结之未坚，止言其利耳；心下痛即心烦也，实火侵烁乃盛为痛，虚火游衍则仅为烦耳；腹胀即胸满也，不大便，故气盛于下，既下利则气盛于上耳。少阴邪结太盛，累及阳明，阳明既坚，则竟治阳明，阳明清，斯少阴之邪亦泄；正馁邪微，虽亦累及阳明，阳明所结不坚，则当一面撤少阴之火，一面逐阳明之实，如猪肤在少阴则回阳复脉，而在阳明则通利津液，是故其用各异，其理同也。至若用猪肤，其性寒而润，能通利小便，润燥止痛，故主治阴吹、小便不利、津液燥结之证，其理亦明矣。  
```