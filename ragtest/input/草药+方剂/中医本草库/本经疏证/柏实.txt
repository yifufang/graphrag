# 柏实

柏实  
味甘，性平，无毒。主治惊悸，安定五脏，益气，祛除风湿痹症。治疗恍惚不安、虚损气短、历节疼痛、腰部沉重疼痛，补益血液，止汗。长期服用可使人肌肤润泽、容颜美好、耳聪目明、不觉饥饿、不衰老、身体轻盈、延年益寿。生长于泰山山谷。柏叶尤为优良。柏叶味苦，性微温，无毒。主治吐血、鼻血、痢血、崩中（子宫出血）、赤白带下，轻身益气，使人耐寒暑，祛除湿痹，止饥。四时分别按方位采收，阴干。（牡蛎、桂、瓜子为辅药，畏菊花、羊蹄、诸石及麦曲。）

柏树是百木之首，其树挺拔直立，树皮薄，木质细腻。三月开花，花小而细密。八月结果，果实聚成球状，如小铃铛。霜后果实四裂，内有数粒种子，大如麦粒，芬芳可爱。其叶扁圆，尖锐不一，但皆向西。  
（参见《图经》《纲目》。）

刘潜江云：凡木皆向阳，唯柏树独向西，是木气与金气相合。金木者，生成之始末。木禀春生，金禀秋成，人之肝肺相应。肝合肺而化，则阴生而血之化源充足，于是阴降阳随，所谓金之降不穷，则木之升亦不才。肺合肝而化，则阳生而气之化源充足，于是阳升阴随，所谓木之升不穷，则金之降亦不穷。其升降有穷，皆因不相合而化。柏之为物，阳合阴而化，阴由化而生，于是阴自降，阳自随，其功效不同于苦寒之药，故能治逆乱之血症。然其实与叶主治各有不同，何也？叶之四时不变，木已化于金，为收降之气，故味苦性燥。至其实之花于春，成于秋，虽禀金气亦厚，然木之生气系焉，盖仅合于金而未化于金，为冲和之气，故味甘性润。苦燥者象火，甘润者象水，甘润即孕于苦燥之中，所谓血源于水而成于火。血源于水而成于火，正借金以为用也。惟木能和于金，而后金能和于火，俾真水之液，因鼓煽以化血焉。于是尽举益心血诸药遂无逾此者，是即《别录》所谓益血，而《本经》定惊悸、安五脏诸功，胥于是矣。抑即继之以益气者何？盖心，离也。中之血既益，则外之气自充，心气充肺，乃得贯心脉而行呼吸，此所谓益气也。肝和于肺而心血生，肝即合于肺之阴，输血以归血海。肺和于心而心气畅，肺即合于心之阳，以归命门。是柏实于后天气血之化源，若有尽得其机缄者，是即《别录》所谓：疗恍惚、虚损吸吸，腰中重痛者也。

《阴符经》云：擒之制在气。观于磁之引针，柏之西指，其气固然有非人力所能强者。揣其故，则曰：磁为铁母。则柏之西指，独不似子之向母乎。西为金方，人之身属金者肺，肺则主朝百脉，行治节者也。凡血得归经，自不溢为吐衄与利。柏叶之治吐血、衄血、利血，盖欲血受肺之节制，分布诸经，俾不溢耳。故《金匮》于柏叶汤著吐血不止句，以见血之不归经也。虽然烦喘，气火之向心肺也，乃竹皮大丸主妇人乳后中虚，烦乱，呕逆者，以此而加柏实，柏实非结于柏叶间者耶？何以柏叶能令血西指，柏实又能禁气西指也？曰：是诚有故焉。夫实之于叶，犹叶之于西；气之与血，犹叶之与实也。请试以人喻，人之向母，本无时或已，迨有子，其心遂有所分注。柏之实，始而色青，久而色金黄，则仍木与金相媾而生者也。气之与血，亦互相化，彼此相生。妇人乳后，中虚烦乱，呕逆，则血虚而气乱四射矣，射于心则烦，射于肺则喘。治之以柏实者，挽其西指之气，使其潆洄而化血耳。然则柏叶何以定为入血耶？夫纵横灿列而不比连，经纬有绪而不紊乱，任值何所而终向肺，则非经络而何？经络中之所有，又非血而何？是柏叶之治血脉，会其意兼取其形矣。惟其实三月已开花，延至八月乃结，则又有可深思者。盖凡花者，木之精神昌沛发荣于外者也；实者，气之凝结韫藏于内者也。八月为金气昌沛之时，木气已荣者，感之乃得媾而成实，故其为用咸在金木不媾之候。其性又润，金木媾而生润，则亦惟血耳。血之元既调，气自流转受益，五脏各得安和。病发惊骇者，其本在肝，以血不归肝也。风与湿著人皮肉筋骨，必其间血脉气机不咸。血脉气机咸，则凡著于阴者必出阳，著于阳者必出表，更以他风湿药治之，有何不解散者哉。