# 淡豆豉

淡豆豉味苦，性寒，无毒。主治伤寒头痛、寒热、瘴气、恶毒、烦躁满闷、虚劳喘吸、两脚疼冷，能杀六畜胎子及诸毒。

**制作淡豆豉的方法**：取黑大豆于六月内淘净，用水浸泡一宿，沥干后蒸熟，取出摊在席上，待其微温后覆盖蒿草，每三日查看一次，待黄衣布满全豆，不可过度，取出晒干，筛净杂质，用水拌至干湿适中（以指间能挤出汁液为准），置于瓮中压实，用桑叶覆盖三寸厚，密封泥口，于日中晒七日，取出曝晒一小时，再用水拌入瓮中，如此重复七次，再蒸煮后摊开去火气，瓮中收贮压实封口，即成。（出自《本草纲目》）

大豆性皮黑肉黄，其药用能引导阴气归于土，贯通土气于阴。观《别录》所载，其可除胃中热痹、伤中、淋露、散五脏结积、内寒，已尽其用。然水不得土则漫溢不行，土不得水则不黏易溃，能使土遂黏而不溃，则《本经》用其涂痈肿；能使水得防而易行，则《别录》用其逐水气。其性本重，入水即沉，浸之水而为黄卷，则益重而下行，善发极下之闭郁；蒸之火而为豆豉，则变轻而上行，善发上焦之郁结。张隐庵曰：豆为肾谷，色黑性沉，罯熟而成轻浮，主启阴藏之精上资是矣。故其治烦躁满闷，非特伤寒、头痛、寒热者可用，即瘴气、恶毒者亦可用。盖烦者阳盛，躁者阴逆，阳盛不得下交，阴逆不能上济，故神不安于内，形不安于外，仲景形容之妙，曰：反覆颠倒，心中懊憹。惟其反覆颠倒，心中懊憹，正可见上以热盛不受阴之滋，下因阴逆不受阳之降，治之不以他药，止以豆豉、栀子成汤，以栀子能泄热下行，可知豆豉能散阴上逆矣。《生气通天论》曰：阳气者，静则神藏，躁则消亡，故阳与阴和，则相合相媾而不相离；不和则相击相拒而不相入，阴之所在，即阳之所在也。虚劳喘于吸，不喘于呼，此阴之拒阳；两脚俱疼而冷，此阴不含阳，散其阴之郁遏，使阳得达其中，此豆豉秉土德宣水化，轻扬导达之功为不浅矣。

**问**：仲景用豆豉多于汗、吐、下后，何也？**答**：豆豉之功，在除烦躁满闷，烦躁满闷非汗、吐、下后不多见。虽然，汗、吐、下后兼烦躁兼满闷者不少，于何定其为栀豉汤证？汗后有亡阳证，则烦躁而不满闷；有内热证、内实证，则烦而不躁。下后有结胸证、痞证，则满闷而不烦躁。吐后有烦满而无躁。盖烦躁则非实，满闷则非虚，惟其虚实之间，斯为发越、泄降所宜用，于此犹不可定豆豉为开发上焦郁抑，宣导阴浊逗遛耶？然则葛稚川取葱豉汤治伤寒初起，非欤？夫稚川固言之矣，曰：凡初觉头痛身热，脉洪，一二日，便以葱豉汤治之。则其为热邪非寒邪，在阳明不在太阳，明矣。《别录》虚劳喘吸，两脚疼冷之旨矣。盖上者阳之所治，下者阴之所治。阴翳于上，则阳与阴搏为烦躁；阴翳于下，则阴胜阳伏为疼冷。豉之为用，在上则取蒸盦已后之轻扬，在下则取其本体之色黑性沉，能于极下拔出阴翳，变沉伏为轻扬，其实一理也。