```markdown
藜芦
    味辛，苦。性寒，微寒。有毒。主治蛊毒、咳嗽气逆、泄泻痢疾、肠癖、头疮、疥癣、恶疮，能杀诸虫毒，去除死肌，治疗呃逆、喉痹不通、鼻中息肉、马刀烂疮。不入汤剂。别名葱苒、葱菼、山葱。生于泰山山谷。三月采挖其根，阴干。（黄连为使，反细辛、芍药、五参，恶大黄。）
    藜芦三月生苗，叶片青翠如初出棕心，又似车前草，茎部如葱白，青紫色，高五六寸，外裹黑皮，似棕皮，根部如马肠根，长四五寸，黄白色。二月、三、月采挖其根，阴干。（《图经》。）
    青紫为心、肾、肝、胆之色，黑为肾色，黄、白为脾、肺之色。青属木，病应风；紫为赤黑相兼，属水火，病应痰与热；黑属水，病亦应水。以青紫黑裹茎，二月、三月采收，正值茎枯，大气返于黄白之根，将发未发，其象为肝、胆、心、肾之风、水、痰、热，尽从脾、肺而宣，自下而上，自内而外，非吐剂而何？咳逆者，风、水、痰、热之客于脾也，举肺、脾之风、水、痰、热而尽除之，又何忧乎咳逆与肠澼泄利哉？头有疡及疥瘙、恶疮，是风、水、痰、热在上，病关乎肺，非上涌之品不为功。虫系风、水、痰、热酝酿而成，其病关脾气之在内者；死肌系风、水、痰、热渐渍而致，其病关脾气之在外者。脾家风、水、痰、热被藜芦一扫而清，则诸病焉能不瘳耶？不入汤用者，汤则降，散则升，又汤取气，散取质，用质则应病速而去亦亟，汤则恐其气味留连肠胃间，其毒足以累人元气耳。
    藜芦味辛入肺去风，气寒除痰热，而性主涌吐，故凡风痰之壅于上者，用之可令随病除病，无诛伐无过之咎。仲景以藜芦甘草汤，治手指臂肿动，其人身体瞤瞤者，夫手指臂为手阳明、太阴两经经由之地，肿则为湿，动则为风，谓非风与痰壅于肺部可乎？瞤者，动之微；动者，瞤之著。瞤则惟己独知，动则人皆可见，当其风痰上壅，其所主之经既已跃动昭彰，人身之气血脉络无不应之，盖亦将自瞤而动矣。吐去风痰，肺家已治且安，所主之经络自然通畅，一身之与相应而欲效之者悉除矣。
    徐洄溪曰：凡有毒之药，皆得五行刚暴偏杂之性以成。人身气血，乃天地中和之气所结，故服毒药者，往往受伤。疮疥等疾，久而生虫，亦与人身气血为类，故人服之有伤气血者，必能杀虫。惟用之得其法，乃有利无弊，否则必至两伤，不可不慎也。又云：毒药解毒各有所宜，如燥毒之药能去湿邪，寒毒之药能去火邪，辨证施治，神而明之，非仅以毒攻毒四字可了也。
```