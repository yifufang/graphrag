# 白蔹

味苦，甘。性平，微寒。无毒。主治痈肿疽疮，能散结气，止痛，除热，治疗目中赤肿，小儿惊痫，温疟，女子阴中肿痛，带下赤白，可杀火毒。别名有菟核、白草、白根、昆仑。生于衡山山谷，二月、八月采收其根，晒干。（配伍用代赭石，反忌乌头。）

白蔹二月生苗，多生于林中，藤蔓呈赤色，叶片如小桑，五月开花，七月结果，根状如鸡鸭卵而较长，三五枚共生于一窠，外皮黑色，内肉白色。有一种赤蔹，其花、果实的药用功效与白蔹相同，只是内外皆呈赤色。（《图经》）

古人多认为白蔹因能敛疮而得名，此说法终究不够妥当。痈肿疮疽或有应当敛而解的情况，结气不可敛而应散，热不可敛而应除，带下赤白不可敛而应止。那么其根色白属肺，气平属金，味苦象心，赤蔓象血脉，是否与“肺朝百脉”之义相合？大概尚未然，若众赤蔓共成一白实则合矣。众白根共生一赤蔓，又何以谓之肺朝百而百脉？《四气调神大论》曰：“秋三月，此为容平。”玩味“容平”二字，正合“敛”字之意，盖方经夏三月，散发已极，如人意得志满，诸事惟所欲为，一旦遇尊严有道之人，不自知其不能肆意遂志，而心为之敛，气为之消，容为之平，此岂有道之人呵叱之、束缚之而使之然耶？今夫凉飙倏动，暑意默消，鸣蛩吟阶，白露被野，向日盈溢之沟渠，溽润之土地，又孰使之不涨，又孰使之净洁？推其故则谓之诸物就敛，然敛之为敛，果可与聚敛、厚敛同日语哉？不得已以一字解之曰肃。肃者，清肃也，清肃气振则暑热自消、结聚自解，故夫暑热之气壅于血，则为痈肿疽疮；壅于气，则为结气；壅精明之光耀，则为目赤；壅神气之游行，则为惊痫；壅营卫之周流，则为温疟。内与血壅，则为阴中肿痛；内有湿壅，则为带下赤白。莫非凝血脉之流行而然，是则清肃之白气累累者，不一贯通于赤蔓之中，以消散其蕴隆、开解其菀结，此《本经》白蔹主治之义也。虽然，壮年不有惊痫、温疟乎？男子不有阴肿、淋沥乎？独称小儿、女子何也？夫惟嗜欲之失节，思虑之过度，营求之不遂，皆能生火而阂血之流、气之行，小儿则无是也；冲任之不咸而气逆里急，内结七疝，妇人则无是也。夫然，则知循经而阻之热，与气血间热、脏腑间热、肠胃间热、骨节间热、肉腠间热、皮肤间热皆有异矣。

《金匮》薯蓣丸类萃补益以为君，复类萃开结消导以为臣，虚劳诸不足之治，古之人固如是也。独风气百疾，桂枝以行皮腠，大豆黄卷以行肌肉，防风以行筋骨，柴胡以行肠胃，惟结于血脉间者，不能不用白蔹也。任为最轻，职为最下，故其分数殿一方之末。