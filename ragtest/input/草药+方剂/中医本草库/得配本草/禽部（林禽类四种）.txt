```markdown
禽部（林禽类四种）
    斑鸠
    甘、平。入足少阴经络。助阴益阳，明目止噎。
    伯劳毛
    平性，有毒。主治小儿继病，取毛带之。（继病者，母有妊乳儿，儿病如疟痢，相继腹大，或瘥或发，他人有娠相近，亦能相继也。北人不识此病。）
    乌鸦
    酸、涩、平。主治暗风痫疾，咳嗽骨蒸。
    配瓜蒌穰、白矾，煮熟食之，治劳伤。
    逐魂鸟
    黄泥封，煅存性，研服，酒下，治噎食。
```