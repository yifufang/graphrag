```markdown
贝母  
    贝母味苦，性平微寒，无毒。归肺、胃、脾、心四经。最擅长消除热痰，久咳宜用，心中逆气多愁郁者可解，兼治伤寒结胸之症，疗人面疮有效。难产及胞衣不下，调服于人参汤中最为神效。黄疸赤眼、消渴除烦、喉痹、疝瘕等症，均可佐使。但用量少则可成功，多用或反致失败。宜用于阴虚火盛，不宜用于阳盛湿痰。世人不知贝母与半夏性味各不相同，惧半夏之毒，常改用贝母。不知贝母消热痰而不能消寒痰，半夏消寒痰而不能消热痰。故贝母遇寒痰则增其寒；半夏遇热痰则添其热。二者性味迥异，不可代用。前人辨贝母入肺而不入胃，半夏入脾胃而不入肺经，尚不知贝母之深。盖贝母入肺、胃、脾、心四经，岂有不入脾、胃之理哉。正因寒热不相宜，故不可代用也。  

    或问贝母疗人面疮，可信否？曰：此乃前人之成效，何须疑之。然有可疑者。人面疮口能食而面能愁，盖有祟凭之。祟凭须解祟，何以用贝母即解？予久不得其故。后遇岐天师于燕市，另传治法，方悟贝母疗人面疮，亦仅消其痰而已。夫怪病多起于痰，贝母消痰，故能愈也。如半夏亦消痰圣药，何治人面疮无效？不知人面疮乃热痰结成热毒，半夏性燥，燥以治热，更添热矣。贝母乃治热痰圣药，以寒治热，热毒自消，又何疑哉。  

    或问贝母消痰，消热痰也，然火沸为痰，非热乎，何以用之而绝无效耶？曰：火沸生痰，乃肾中之火上沸，非肺中之火上升。贝母止可治肺中之火痰，不化肾中之火痰也。岂惟不能化肾中之火痰，且动火而生痰矣。夫肾中之火，非补水不能除，肾火之痰，亦非补水不能消。贝母消肺中之痰，必铄肺中之气，肺虚则肾水之化源竭矣，何以生肾水哉。肾水不生，则肾火不降。肾火不降，又何以健脾而消痰哉。势必所用水谷不化精，而化痰矣。然则用贝母以治火沸为痰，不犹添薪而望止沸乎。毋怪沓无功效也。  

    或疑贝母不可治火沸为痰之症，吾用之六味丸中，亦可以治之乎？曰：六味汤止治火沸为痰之圣药也，加入贝母，则不效矣。盖火沸为痰，乃肾中之真水上沸而成痰，非肺中之津液上存而为痰也。六味汤补水以止沸，非化痰以止火，倘加入贝母，则六味欲趋于肾中，而贝母又欲留于肺内，两相牵掣，则药必停于不上不下之间。痰既不消，火又大炽，不更益其沸，而转添其咳嗽哉。此贝母断不可入于六味汤丸之中，治火沸为痰之病也。
```