## 薏苡仁

薏苡仁，味甘，性微寒，无毒。入脾、肾二经，兼入肺经。治疗湿痹效果显著，可舒缓筋骨拘挛，缓解骨中疼痛，消肿胀，利小便，开胃气，亦可治疗肺痈。但必须用至一、二两，方易见效，少则须用五钱以上，否则药力薄弱，功效单一。薏仁最善利水，又不损耗真阴之气。凡湿邪侵袭下身者，最宜使用。根据病情轻重，确定用药量，则阴阳不伤，湿病易除。人们看到用药量多，常有非议，原因不知药性，不足为奇。今特此阐明，愿世人不再疑惑。凡利水之药，皆宜多用，但多用利水之药必损真阴之气，水未利而阴已虚，故其他利水药不敢多用。惟薏仁利水而不损真阴之气，为诸利水药所不及。可多用而反不用，与不可多用而反大用者，安得有利乎。故凡遇水湿之症，用薏仁一、二两为君药，佐以健脾祛湿之品，未有不速效者。若轻视其平和之性而轻用，则无益也。（〔批〕薏仁利水而不伤气，与茯苓功效相同。）

或问薏仁味薄气轻，何以利水之功犹胜？盖因薏仁感土气而生，故利气又不损阴。所以可多用以出奇，不必节用以畏缩也。

或问薏仁可取之酿酒，亦可藉为利湿之需乎？薏仁性善利湿，似乎所酿之酒亦可利湿。然用薏酒治湿，湿不能去，非特湿不能去，而湿更重。其故何哉？酒性大热，薏仁化为酒，则其气味亦化为热，既化为热，独不可化为湿乎？湿热以治湿热，又何宜哉。此薏仁之酒，断不可取以治湿热之病也。

或问薏仁可消瘴气，而未言及，岂忘之耶？非忘也。薏仁止能消湿气之瘴，不能消岚气之瘴。虽岚气属湿气之类，然湿气从下受，岚气从上感，各不相同。薏仁消下部之湿，安能消上部之湿哉。（〔批〕薏仁消下湿，而不消上湿，确论不磨。）

或问薏仁得地之燥气，兼禀天之秋气，似与治痿相宜，何子忘之也？亦未曾忘也。经曰：治痿独取阳明。阳明者，胃与大肠也。二经湿热则成痿，湿去则热亦解。故治痿者，必去湿也。吾前言用薏仁至一、二两，正言治痿病也。天下惟痿病最难治，非多用薏仁，则水不易消，水不消则热不能解，故治痿病断须多用耳。推之而凡有诸湿之症，无不宜多用。正不可因铎之未言，即疑而不用也。

或问薏仁功用甚薄，何不用猪苓、泽泻，可少用见功，而必多用薏仁，何为乎？不知利水之药必多耗气，薏仁妙在利水而不耗真气，故可重用之耳。