```markdown
天门冬  
天门冬味苦而甘，性凉，属沉降之品，属阴，阴中含阳，无毒。入肺、肾二经。能补虚劳，杀虫，润泽五脏，悦颜美容。专于消除烦热，止咳定喘尤为擅长，止血消肺痈效果显著。但其性凉，多服则伤胃。世人认为天门冬善于消解虚热，我认为此说需辨明。天门冬仅适合泻实火之人，虚寒最忌，而虚热亦宜忌用。因虚热未有不胃虚者，胃虚又加损胃之药，胃气岂能不消亡？胃伤则传及脾，脾亦受损。脾胃俱伤，上不能受纳水谷，下不能化生糟粕，又怎能指望其补益？大凡肾水亏而肾火上炎者，可暂用以解热；肾大寒而肾水又弱者，断不可久用以滋阴。  

或谓天冬性润，可解火，亦可益水，先生言不可久用，因肾火寒也。但肾火寒者自不可用，肾水未竭而肾火未寒者，亦可用之乎？此为愚所未言。肾水未竭，肾火未寒，属平常无病之人，似可服天冬无碍。然补药胜于天冬者甚多，何必择此性凉之品，日伐其火？人非水火不生活，且水非火不生，火非水不养。止补其水而泻其火，初则火衰水旺，久则火去水亡。此天冬止可暂以补水，不可久以泻火。  

或问天冬同地黄同用，可乌须发，此久治滋肾之法，而吾子谓天冬止宜泻实火之人，岂乌须发亦属实火？须发早白虽因肾水不足，亦因肾火有余。火之有余，因水之不足，寒凉以补水，正寒凉以泻火。况天冬与地黄同用，天冬之凉者不凉，肾得滋补之益，须发焦枯，岂不反黑？然则天冬乌须发，仍泻实火，非泻虚火。  

或问天门冬治痨瘵甚佳，吾子谓止可暂服，岂治痨疾者可一二剂愈？嗟乎。天门冬治痨瘵者，必脾健大肠燥结、肺气火炎者宜之。然亦止可少服，不可多服。寒凉之物未有不损胃者。脾健则胃气亦健，大肠燥结则肺气必燥结。天冬凉肺兼凉胃，宜其无恶。但久用天冬，胃凉则脾亦凉，肺凉则大肠亦凉，势所必至，乌可不预防？  

或问湿热不去，下流于肾，能使骨痿。肾欲坚，急食苦以坚之，天门冬、黄柏之类是也。天门冬味苦气寒，正入肾以除热，可治痿，竟置不言，何也？此吾子知其一，不知其二。治痿必治阳明。骨痿虽属肾，治法必兼治胃。天门冬大寒，不利胃气，暂服可治痿，久服必损胃，胃损而肾何益？况胃为肾之关门，关门无生气之固，欲肾宫坚牢，以壮骨生髓，必不得之数也。世人遵黄柏、知母之教，损伤胃气。铎又何敢复扬天门冬治痿之说，劝人再用寒凉？此所以宁缺，以志予过也。  

或疑天冬泻实火，不泻虚火，虚火禁用，实火安在不可常用？火虽有虚实之分，泻火之药止可暂用，不可常用。天门冬泻实火未尝不佳，特怪世人久服耳。人非火不活，暂损其有余，使火不烁水而已，乌可经年累月服泻火之药？泻之日久，未有实火而不变为虚火者，此常服断宜戒。  

或疑天冬性虽寒，以沙糖、蜜水煮透，全无苦味，则寒性尽失，不识有益阴虚火动之病乎？天门冬退阴火，正取其味苦涩。若将苦涩之味尽去，亦复何益？或虑其过寒，少去其苦涩，加入甘草，同糖、蜜共制，庶以治阴虚咳嗽，两有所宜。  

或问天门冬，古人有服而得仙，吾子贬其功用，谓多服必损胃，然则古语荒唐乎？嗟乎。《神农本草》：服食多载长生。岂皆不可信？大约言长生者，言其能延生，非即言不死。天门冬食之能却病，吾实信之，谓采服飞升，尚在阙疑。
```