```markdown
天麻  
    天麻，味辛、苦，性平，无毒。归肺、脾、肝、胆、心经。能止昏眩，疗风去湿，治筋骨拘挛瘫痪，通血脉，开窍，其余功效皆不足为信。此药有损无益，似宜删去。然外邪甚盛，壅塞于经络血脉之间，若无天麻引经，气血攻补之药何以直入病所？故必须备载。但明悉其功用，自不致误用也。总之，天麻最能祛外来之邪，逐内闭之痰，而气血两虚之人，断不可轻用耳。（〔批〕天麻举世口口口口口口口口口口也。）  
    或问：天麻世人多珍之，何先生独戒人以轻用乎？曰：余戒人轻用者，因天麻实止可祛邪。无邪之人用之，未有不受害者也。余所以言其功，又示其过，虑世之误用以损人也。
```