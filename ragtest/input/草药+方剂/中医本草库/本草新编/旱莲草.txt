```markdown
旱莲草  
    旱莲草，又名鳢肠。味甘酸，性平，无毒，归肾经。能乌须鬓，止赤痢，治火疮。虽能乌须鬓，然不与补肾之药同施，未见取效之捷。煎膏染须鬓，亦必同倍子、明矾为佳。世人急于变白，却不知其理，难怪效果不佳。须发早白，虽由于肾阴不足，亦由于任督二脉空虚。任督二脉上通唇口，下入腰脐。肾虚而任督未虚者，老年发白而须不白。中年发未白，须先白者，任督之虚也。欲使已白者重变为乌，必补任督，更补肾也。然而补任督之药无多，仍宜补肾以生任督。盖任督原通于肾，故补肾而任督之气自生。旱莲草止能入肾，不能入任督，又何能上通唇口哉？所以必宜与补肾之药同施，方有济耳。  
    或疑旱莲草入肾，故能变白。今既不能入任督，何能变白哉？然而变白之药，仍不外旱莲草也。是入肾者，其说正，而入任督者，其说非矣。吾子谓其入肾，而不入任督，何也？夫旱莲草之不通任督也，非私说也，予实闻之岐天师之训迪也。谓旱莲草性寒，而任督则喜温而不喜寒，故能降肾中之火，以解其焦枯，而不能暖任督之髓，以滋其润泽也。
```