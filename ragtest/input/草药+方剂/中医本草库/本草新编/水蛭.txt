```markdown
# 水蛭

水蛭，味咸、苦，气平、微寒，有毒。炒至黄黑色后使用。善于消除积瘀坚瘕。仲景夫子用其为抵当汤丸，治疗伤寒瘀血发黄之症。治疗骨折损伤，通畅水道，调节月经，堕胎，皆必用之药。蓄血不化，舍此何以除之？

或问蓄血之症，何故必用水蛭？盖血蓄之症，与气结之症不同，虽同为热症，而气结则热结于膀胱，血蓄则热结于肠胃。气结之病，可用气药无形散之；血蓄之症，非用血物不能散其有形之瘀。水蛭正是有形之物，以散其有形之血耳，何必过惧哉。（〔批〕血蓄症，非水蛭、虻虫不能消。）

或问水蛭即水田内之蚂蝗，食人血，最可恶之物也。仲景夫子偏用之治伤血瘀，不识有何药可以代之乎？曰：血瘀蓄而不散，舍水蛭实无他药可代。水蛭不可得，必多用虻虫代之。然而虻虫终不及水蛭之神。今世畏之而不敢用，谁知此物并不害人耶。

或问水蛭至难死，又善变化，能一身而化为千万，宜世人疑而不敢用也，先生谓并不害人，此则难信也。曰：水蛭制之不得法，则难死而能生；制之得法，则不生而永死。取水蛭之干者，用铁刀细切如小米大，文火炒至黄黑色，有烟起取出，不可放在地上，不得土气，又安能重生而变化哉。（〔批〕制水蛭总不可令其得土气为佳，然炒熟无生气，又安能再生哉。）故用之同瘀血一团，从大便中尽出，得其效最捷，何至有害乎。

或问炒制水蛭，万一不得法，其性犹存，则一留肠腹之中，安得而不害人乎？曰：何畏之极也。予有解之之法，用水蛭之汤，加入黄土二钱同服，即水蛭不死，断亦无害。（〔批〕又法之巧也。）盖水蛭以土为母，离土则无以为养。与土同用，既善于解瘀血之结，即随土而共行，永无留滞腹肠之虞矣。
```