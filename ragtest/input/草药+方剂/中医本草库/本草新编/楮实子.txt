```markdown
# 楮实子

楮实子，味甘，性微寒，无毒。入肾、肝二经。可治阴痿，能退水肿，充实肌肤，强健腰膝，益气增力，补虚劳，悦容颜，轻身壮筋骨，明目，长期服用可滑肠。此物为补阴妙品，益髓神药。世人弃而不用，多因畏惧其久服滑肠之说。凡药皆有偏胜，关键在制之得宜。楮实滑肠，因其润泽之故，非嫌其下行之速也。防其滑，可先用茯苓、薏苡仁、山药同施，何惧其滑乎？

或问楮实子入于打老之丸，自是延年之物，何独不言其益算耶？曰：延年益寿，亦在人之服药何如耳。吞添精填髓之神丹，而肆然纵欲，欲其周花甲之年而不得，况楮实子庸庸者乎。苟节房帏而慎起居，损饮食而戒气恼，即不用楮实，亦可长年。余所以略而不谈也。
```