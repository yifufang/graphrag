```markdown
# 莲类

## 冬苋莲  
味甘，无毒。治喉风，咳嗽化痰，跌打损伤，妇科要药。一切血气痛。又名血精草。

## 朱砂莲  
一名透水雷。味大苦，内黄赤色。治跌打损伤，打痧，气痛，牙痛，吐血要药。

## 观音莲  
一名半边莲。治气痛，蛇咬伤，兑酒服。此药出在南川县金佛山。形如莲花，用之应效如神。

## 见血莲  
治疯犬咬伤，去瘀血。

## 水黄莲  
治五种黄疸，哮吼喘急，解毒热，涂火疮。此药出在涪州蔺市生。

## 老蛇莲  
一名老蛇头。味甘平，无毒。治一切风湿，无名肿毒。敷疮，又治男子丹田，女子月经。炖鸡。

## 独脚莲  
治一切恶疮肿毒，末酒搽。

## 八角莲  
一名金魁莲。味苦，无毒。追风散毒。治口喉鼻痛，末酒口噙。又敷一切疮毒，用酒醋搽。

## 侧树莲  
味甜。红入血分，白入气分。治风湿瘫痪，筋骨疼痛，跌打损伤。

## 龙骨莲  
治腰痛，风湿麻木。酒炒用，治腰痛。

## 白蛇莲  
治蛇咬伤，退火。去诸疮肿毒。

## 山黄莲  
性苦能走表，清肺火要药。
```