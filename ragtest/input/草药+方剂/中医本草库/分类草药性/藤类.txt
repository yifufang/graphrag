## 藤类  
## 大血藤  
味涩。治一切跌打损伤，筋骨疼痛。治吐血，通气，又能治恶毒。  
## 小血藤  
一名钻骨风。性燥，味辛。治风湿麻木，筋骨疼痛，跌打损伤。又名八仙草。涂鱼口肿毒，能十二经络行到。  
## 左箓藤  
一名金钱风，又名海金沙，又名破网方巾，又名黄金塔。专治淋症，咳嗽，退火，筋骨疼痛。  
## 紫金藤  
性涩。治崩症，红淋，筋骨疼痛，跌打损伤。勿多用。  
## 鸡屎藤  
味甜，性平。补中气，散血气。补女子肺肝胃气。治小儿疳疾。消虚气。疯犬咬伤。  
## 红刺藤  
一名小和尚头。味咸，性温。治跌打损伤，消散肿毒。女子能和血气，血虚潮热。  
## 牛马藤  
性温。寒脾风，消肿。风湿麻木，筋骨疼痛。  
## 右篆藤  
一名金银花藤。性凉。治口牙痛，筋骨疼痛。叶涂一切恶毒诸疮。  
## 莫娘藤  
味甜，性温。能补气诸血，祛风。子研末蒸肉治淋症神效。散痧，发痘，雀麻。洗汗斑。  
## 奶浆藤  
一名面根藤。治白带，通月经，并五淋。小儿呕吐乳症。  
## 小青藤  
一名一支箭。治疡子，消诸疮毒，跌打损伤。味甘平，无毒。治炮伤肿毒。  
## 大风藤  
治风湿麻木，通筋节。  
## 石南藤  
一名巴岩香。治风湿筋骨，发表，肾水不足，女子崩带。  
## 母猪藤  
去风散痰，五种黄病，母猪风。涂疮毒。  
## 排风藤  
一名毛秀才。治惊风咳嗽。根治瘰疬，崩带，风火牙痛，开味。去风，消一切风毒。