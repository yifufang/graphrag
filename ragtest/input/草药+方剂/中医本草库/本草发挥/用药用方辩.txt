```markdown
用药用方辨析  
如仲景治表虚，制桂枝汤方。桂枝味辛热，能发散助阳，其性轻浮，本乎天者亲上，故以桂枝为君药，芍药、甘草为辅佐。如见阳脉涩，阴脉弦，法当腹中急痛，乃制小建中汤方，以芍药为君药，官桂、甘草为辅佐。一则治其表虚，一则治其里虚，是各言其主用也。后人用古方者，若能触类旁通，加以发挥，则知其本源而不致差误矣。
```