# 芫花

【气味】  
苦、温，有大毒。

【主治】  
凡人饮有五种，症由内啜水浆，外受湿气，郁蓄而为留饮。流于肺则为支饮，令人喘咳寒热，吐沫背寒。流于肝则为悬饮，令人咳唾痛引缺盆两胁。流、心下则为伏饮，令人胸满呕吐，寒热眩运。流于肠胃则为痰饮，令人腹鸣吐水，胸胁支满，或作泄泻，忽肥忽瘦。流于经络则为溢饮，令人沉重注痛，或作水气腑肿。芫花之性，逐水泄湿，能直达水饮窠囊隐僻之处，经所谓开鬼门洁净府之法也。但其性甚猛捷，不可轻用，损人真元也。