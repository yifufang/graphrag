```markdown
杏仁
    【气味】 甘、苦、温，有小毒。两仁者杀人，可以毒狗。沉而降，属阴，入手太阴经。
    【主治】 咳嗽气喘，润肺消食积，散滞结。王氏治伤寒气上逆喘者，麻黄汤内加杏仁、陈皮；若气不上喘逆者，减杏仁、陈皮，明确其泻肺也。又东垣云杏仁下喘，用以治气，桃仁止狂，用以治血。二仁虽俱治大便之秘，然昼之难，便属阳气之不和；夜之难，便属阴血之不润。又当知杏仁之专行气分也。又脉浮在气，用杏仁而佐以陈皮；脉浮在血，用桃仁而佐以陈皮，俱用陈皮者，以其手阳明病与手太阴俱为表里也。贲门上主往来，魄门下主收闭，故王氏言肺与大肠为通道也。
```