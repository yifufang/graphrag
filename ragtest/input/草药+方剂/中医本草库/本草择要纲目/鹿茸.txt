```markdown
鹿茸
    【气味】  甘温无毒。（采得，不可以鼻嗅之。中有小白虫，视之不见，入人鼻则为虫颡，不可药也。）
    【主治】  生精补髓，养血益阳，强筋健骨，补男子腰肾虚冷，脚膝无力，夜梦鬼交，精溢自出，女人崩中漏血，赤白带下。治一切虚损，耳聋目暗，眩运虚痢。蜀中市上一道人货斑龙丸，一名茸珠丹，大醉高歌曰：尾闾不禁沧海竭，九转灵丹都慢说，唯有斑龙顶上珠，能补玉堂阙下穴。盖其方用鹿茸、鹿角、胶鹿角霜是也。
```