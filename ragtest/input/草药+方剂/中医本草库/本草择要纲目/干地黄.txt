```markdown
# 干地黄
    （即生地之干也。）
    **【气味】** 甘、寒，无毒，性沉而降，属阴。入手足少阴、厥阴及手太阳经。
    **【主治】** 伤中，逐血，填骨髓，长肌肉，通血脉，益气力，除皮肤燥，去诸湿热，疗折跌绝筋。生地黄之气味主治及所入经络，与干地黄相同。大凡阴虚阳盛，相火炽盛，乘阴位而日渐煎熬，致虚火之症，宜用此以滋阴退阳，故钱氏以泻丙火与木通同用以导赤也。如血虚劳热、产后虚热、老人中虚燥热者，若与生干地黄，当虑其太寒。
```