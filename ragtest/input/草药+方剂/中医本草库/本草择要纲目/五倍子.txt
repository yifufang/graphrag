```markdown
五倍子
    【气味】  酸咸平无毒，乃虫食之津液结成者，其味酸咸。
    【主治】  能敛肺止血，化痰止渴收汗。其气寒，能散热毒疮肿。其性收，能除泄痢湿烂。凡黄昏咳嗽，乃火气浮入肺中，不宜用凉剂，唯五味、五倍能敛而降之也。百药煎其功与五倍子不异，但经酿过，其体轻虚，其性浮收，且味带余甘，治上焦心肺咳嗽痰饮热渴诸病。
```