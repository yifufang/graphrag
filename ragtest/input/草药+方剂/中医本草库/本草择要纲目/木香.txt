```markdown
木香
    【气味】  辛温无毒，沉而降，阴中阳也。乃三焦气分之药。（凡入理气药，只宜生用，不可见火，若实大肠宜面煨熟用。）
    【主治】  心腹一切气，膀胱冷痛，呕逆反胃，积年冷气，温疟蛊毒，女人血气刺心，和胃泄肺，行肝经气。但其性辛劣，最能上升，如气郁不达者宜之。若阴火冲上者，则反助火邪，不宜用也。凡诸气膹郁，皆属于肺，上焦气滞用之者，乃金郁则泄之也。中气不运，皆属于脾，中焦气滞用，脾胃喜其芳香也。大肠气滞而后重，膀胱气不化而癃淋，肝气郁则为痛，下焦气滞而用之者，乃塞者通之也。
```