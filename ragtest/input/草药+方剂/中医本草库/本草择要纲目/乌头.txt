# 乌头

（草乌头，或生用，或炮用，或以乌大豆同煮熟，去其毒用。）  
【气味】 辛、温，有大毒。  
【主治】 中风、恶风、洗洗出汗，除寒湿痹症，咳逆上气，破积聚寒热。其汁煎成名为射罔，可杀禽兽。消胸上痰冷，食不下，心腹冷痰，脐间痛不可俯仰，目中痛不可久视。又可堕胎，主恶风憎寒，冷痰包心，肠腹㽲痛，痃癖气块，齿痛，益阳事强志，治头风喉痹，痈肿疔毒。但草乌头、射罔乃至毒之药，若非风顽急疾，不可轻投。《药性论》言其益阳事，治男子肾气衰弱者，未可遽然也。此类止能搜风胜湿，开顽痰，治顽疮，以毒攻毒而已，岂有川乌头、附子补右肾命门之功哉？  
反半夏、复盆子、栝楼、白及、贝母、白蔹；恶藜芦；伏丹砂、砒石；忌豉汁；畏饴糖、黑豆；冷水能解其毒。