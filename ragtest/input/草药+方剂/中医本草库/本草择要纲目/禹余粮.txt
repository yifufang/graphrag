```markdown
禹余粮
    （石中有细粉如面，故曰余粮。凡用，研水取汁澄之，勿令有沙土。）
    【气味】 甘寒无毒，属手足阳明经血分之重剂也。
    【主治】 咳嗽气逆、寒热交替、胸腹烦满，下赤白痢，血闭症瘕大热，炼饵服之不饥，轻身延年，疗小腹痛结烦疼，主崩中，治邪气及骨节疼痛、四肢不仁、痔瘘等疾，久服耐寒暑，催生固大肠。夫重可去怯，禹余粮之重为镇固之剂，其性涩。又主下焦前后诸病。
```