```markdown
杜仲
    （凡用削去粗皮，用酥油和蜜涂炙，细锉用。）
    【气味】  辛平无毒，沉而降，阴也。
    【主治】  腰膝痛，益精气，坚筋骨，除阴下痒湿，小便余沥，脚心酸痛，不欲践地，润肝燥，补肝经风虚。盖肝主筋，肾主骨，肾充则骨强，肝充则筋健，屈伸利用，皆属于筋。杜仲色紫而润，味甘微辛，甘温则能补，微辛则能润，故能入肝而补肾，子能令母实也。
```