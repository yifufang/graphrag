# 升麻  
    【气味】 甘苦平，微寒，无毒。性浮而升发阳气也。为足阳明、太阴经引经之叶，取里白外黑而紧实者谓之鬼脸升麻，去除须根及头芦使用。  
    【主治】 驱散瘟疫疠气，缓解头痛、喉痛、口疮、时气热病、牙根浮烂恶臭。引葱白散阳明风邪，引石膏止阳、明齿痛，引人参黄芪而上行，同柴胡引生发之气而上行，同葛根发阳明之汗，故升麻葛根汤为阳明发散之主方。若初发太阳症便用之，必传阳明，反成其害。又升麻能解痘毒，惟初发热时可用，已出后则气弱不可用也。痘后泄泻亦可炒用，见癍则忌解散不可用也。衄血吐血犀角地黄汤，无犀角以升麻代犀角，非升麻能代犀角，能引地黄及诸药入阳明经也。太阳症兀兀自汗者，为表虚并不可用，太阳兀兀无汗者，宜用此以发之。  

# 葛根  
    【气味】 甘辛平无毒，性升也阳也。为阳明经行经之药。  
    【主治】 消渴身大热，疗伤寒中风头痛，解肌发表出汗，开腠理。其气轻浮，鼓舞胃气上行。朱氏云：凡头痛如破，投以莲须葱白汤而不已者，以葛根葱白汤主之。似乎葛根又为太阳之药，不知仲景之治太阳阳明合病，桂枝汤内加麻黄葛根。又有葛根黄连黄芩解肌汤，是因此以断太阳入阳明之路，非即太阳药也。虽然葛根固能断太阳入阳明之路，孰知太阳初病未入阳明而头痛者，不可便服升麻葛根之发剂，反能引邪气入阳明为引贼破家之害欤。又仲景治伤寒有葛根汤，以主大热解肌发腠理，若癍痘之症葛根汤亦为对剂，孰知癍痘已见红点，则不可复用升麻葛根汤，致重虚其表，而增癍烂之患也。又或谓葛根为治脾虚作渴之仙药，复云不可多用，多用则恐伤其胃气何也？孰知脾者津液之府，脾气不伸，则津液耗竭，得葛根以升发其阳，则脾得所生，若误认为脾药而过发不已，则胃气何得无伤乎。