```markdown
蜀漆
    气味辛、平，有毒，主治疟疾及咳嗽、寒热、腹中硬块、痞积聚、邪气蛊毒、鬼疰。
    张隐庵曰：蜀漆能通金水之气，以救火逆，又能启太阳之阳，以接助其亡阳，亦从阴出阳之药也。
    故《伤寒·太阳篇》云：“伤寒脉浮，医以火迫劫之亡阳，必惊狂起卧不安，桂枝去芍药加蜀漆牡蛎龙骨救逆汤主之。”又《金匮论》云：“疟多寒者，名曰牝疟，蜀漆散主之。”
    李时珍曰：“常山、蜀漆，有劫痰截疟之功，须在发散表邪，及提出阳分之后，用之得宜，神效立见；用失其法，真气必伤。”愚谓疟乃伏邪，有留于脏腑募原之间，而为三阴疟者；有藏于肾脏，而为先热后寒之温疟者；有气藏于心，而为但热不寒之瘅疟者，常山主通少阴、太阳之气，从阴出阳，自内而外，则邪随气出，所谓“有故无殒”；若邪已提出阳分，反用攻利之剂，岂不妄伤正气乎？李蕲阳数十年苦心，始成《纲目》，而其间发明议论，有与经旨不合者，长于纂集，而少于参究故也。
```