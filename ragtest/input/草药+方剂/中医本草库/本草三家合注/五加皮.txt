```markdown
五加皮  
    气味辛、温，无毒，主治心腹疝气、腹痛，益气疗跛足，小儿五岁不能行走，疽疮阴蚀。  
    张隐庵曰：五加皮颜色涵盖五行，花为五出，乃五车星之精，为修养长生不老之药。  
    主治心腹疝气，乃心病而为少腹有形之疝也。黄帝问曰：“诊得心脉而急，此为何病？病形何如？”岐伯曰：“病名心疝，少腹当有形者是也。”腹痛乃脾病而致腹痛也。益气，乃肺病气虚，五加皮能益其气也。疗跛足，乃肝病筋虚，五加皮能强筋疗跛足也。小儿五岁不能行，乃肾病骨虚，五加皮能补肾骨，故治小儿五岁不能行。治疽疮者，诸疮痛痒，皆属心火，五加皮助精水上滋，而能济其火也。治阴湿者，虫乃阴类，阴虚则生，五加皮能益君火，而下济其阴也。  
    五加皮、女贞实，咸秉五运之气化，女贞皆言养正，五加皆言治病，须知养正则病自除，治病则正自养。  
    东华真人《煮石经》云：“何以得长久，何不食金咸；何以得长寿，何不食玉豉。”玉豉地榆也，金咸五加也，取名金咸玉豉，咸乃水味，豉乃水谷，得先天水精，以养五脏之意。昔人有言曰：“宁得一把五加，不用金玉满车；宁得一斤地榆，不用明月宝珠。”  
    又鲁定公母服五加皮酒，以致不死，尸解而去；张子声、杨建始、王叔牙、于世彦等，皆服此酒，而房事不绝，得寿三百岁。亦可为散以代茶汤。  
    又曰：“五加者，五车星之精也，水应五湖，人应五德，位应五方，物应五车，故有青精入茎，则有东方之液；白气入节，则有西方之津；赤气入华，则有南方之光；元精入根，则有北方之精；黄烟入皮，则有戊己之灵，五神镇生相转，育成饵之者真仙，服之者反婴。”是五加乃服食养生之上品，而《本经》不言“久服延年”，或简脱也。
```