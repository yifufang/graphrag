```markdown
# 衣鱼

气味咸、温，无毒，主治妇人疝瘕，小便不利，小儿中风，项强背起摩之。

张隐庵曰：衣鱼色白，碎之如银，秉金气也；命名曰鱼，气味咸温，秉水气也。

水能生木，故治妇人之疝瘕，妇人疝瘕，肝木病也；金能生水，故治小便之不利，小便不利，水不行也。

小儿经脉未充，若中于风，日久不愈，则项强背起，乃督脉为病，督脉合肝部，属太阳，衣鱼秉金水之气化，故当用以摩之。
```