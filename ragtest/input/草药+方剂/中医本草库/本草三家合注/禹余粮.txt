```markdown
禹余粮
    气味甘、寒，无毒，主治咳逆寒热烦满，下痢赤白，血闭症瘕大热。炼饵服之，轻身延年。
    张隐庵曰：仲祖《伤寒论》云：“汗家重发汗。必恍惚心乱，小便已寒疼，宜禹余粮丸。”全方失传，世亦罕用。
    陈修园曰：禹余粮主咳逆补中降气，不使上逆，治寒热者，降脾胃湿滞之寒热，非谓可以通治寒热也；治烦满者，性寒除热，即可以止烦；质重降逆，即可以泻满也；下利赤白，除湿热之功；血闭症瘕，消湿热所滞之瘀积；大热、热在阳明者，热必甚，此能除之。
    炼饵服之不饥，其质类谷粉而补脾土，所以谓之粮，而充饥也。轻身延年，补养后天之功。
```