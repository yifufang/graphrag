```markdown
天南星
    气味苦、温，有大毒，主治心痛，寒热结气，积聚伏梁，伤筋痿拘缓，利水道。
    张隐庵曰：天南星色白根圆，得阳明金土之气化；味苦性温，又得阳明燥烈之气化，故有大毒。
    主治心痛，寒热结气者，苦先入心而清热，温能散寒而治痛结也。
    积聚伏梁者，言不但治痛积无形之气，且治有形之积聚伏梁，所以然者，秉金气而能攻坚破积也。
    伤筋瘘拘缓者，言受伤而瘘拘能缓也，夫小筋受伤而弛长为瘘，犹放纵而委弃也；大筋受伤而软短为拘，犹缩急拘挛也，阳明主润宗筋，束骨而利机关，故伤筋痿拘能缓，缓，舒缓也。
    利水道者，金能生水，温能下行也。
```