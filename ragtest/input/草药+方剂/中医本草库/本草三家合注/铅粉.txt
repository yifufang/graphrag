```markdown
铅粉  
    气味辛、寒，无毒，主治伏尸毒螫，杀三虫。  
    张隐庵曰：伏尸者，伏于泉下之尸，相癊而为传尸鬼疰之病，铅粉从黑变白，从阴出阳，故主治伏尸；秉水气而性寒，故消螫毒；秉金气而味辛，故杀三虫。  
    【愚按】黄丹、铅粉，皆本黑钖（即铅）所成，而变化少有不同，变白者，得金水之气，而走气分；变赤者，得火土之气，而走血分，黄丹秉火土之气，故入膏丹，主痈疽恶疮之用，今时则用铅粉收膏药，以代黄丹。
```