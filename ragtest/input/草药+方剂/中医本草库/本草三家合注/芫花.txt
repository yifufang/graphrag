```markdown
芫花  
    气味辛、温，有小毒，主治咳逆上气，喉鸣喘，咽肿短气，蛊毒鬼疟，疝瘕痈肿，杀虫鱼。  
    张隐庵曰：草木根荄之在下者，性欲上行；花实之在上者，性复下降，此物理之自然也。  
    芫花气味辛温，花开赤白，秉金火之气化，主行心肺之气下降，故治咳逆上气，喉鸣而喘，以及咽肿而短气；秉火气，故治蛊毒鬼疟；秉金气，故治疝瘕痈肿；辛温有毒，故杀虫鱼。
```