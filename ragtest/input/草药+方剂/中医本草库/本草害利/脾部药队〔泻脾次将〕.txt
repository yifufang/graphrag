```markdown
脾部药队〔泻脾次将〕
    六神曲
    〔害〕辛温燥烈之品。凡脾阴虚，胃火盛者，不宜用。具有堕胎作用，孕妇应避免使用。现今药铺多使用酒药曲，其性质猛烈，伤害脏腑，绝对不可服用。
    〔利〕甘平温，入脾胃二经。健脾消谷，食停腹痛无虞，下气行痰，泄利反胃有藉，亦能损胎。
    〔修治〕六月六日，五月五日，以白曲百斤，青蒿、苍耳、野蓼，各取自然汁三升，杏仁泥、赤小豆末各三升，以配青龙、白虎、朱雀、玄武、勾陈、腾蛇六神，通和作饼，麻叶或楮叶包裹，如造酱黄蒸法，待生黄衣，晒干收之，陈久者良。研细炒黄。建神曲力胜，出福建泉州，范志吴一飞所造百草曲，每块重不过两，曲中大麦，囫囵不碎，劈取咬之，口中觉清香者真。炒研末服。如其麦粒淡无气味者，伪品也。近今各地用酒曲入诸药草及毒药造成，其性酷烈，断不可用。
    麦芽
    〔害〕有积消积，无积消人元气，堕胎。
    〔利〕甘咸温，入脾胃二经。熟腐五谷，消导而无停；运行三焦，宣通而不滞。快脾宽肠，和中下气，散结祛痰，尤善通乳，亦催生而坠胎。
    〔修治〕今以大麦发芽，炒焦用。古方麦芽，实穬麦为芽耳。
    山楂
    〔害〕性能克伐，化饮食，若胃家无食积，及脾虚不能运化，不思食者服之，反致克伐脾胃生发之气，令人嘈烦易饥。如脾胃虚，兼有积滞者，当以补气药同施，亦不宜过用也。《物类相感志》云：煮老鸡硬肉，入山楂数颗即易烂，其消食克伐之力，则愈彰矣。凡服人参不相宜者，服山楂即解。一补气，一破气也。又能损齿，齿龋人尤不宜也。
    〔利〕酸甘微温，入脾胃二经。健脾行气，消食磨积，化痰散瘀，善去肉食腥羶油腻之积，与麦芽之消谷积者不同。佐以茴香治疝气，砂糖调服，治儿枕痛，发小儿痘疹，行乳食停留，炒成炭，则健脾消食之功良，而酸收之性减。
    〔修治〕九月霜降后，取熟者去核，晒干炒用。
    枳壳
    〔害〕泄肺走大肠，而能损至高之气，肺气虚弱者忌之。脾胃虚，中宫不运，而痰壅喘急者忌之。咳嗽不因于风寒入肺而气壅者服之，反能增剧。咳嗽由阴虚火炎者服之，立致危殆。
    〔利〕苦微寒，入肺、脾、胃、肝、大肠五经，破至高之气，除咳逆停痰，助传导之官，消水留胀，辛能破气，苦能杀虫。
    〔修治〕浸透切片，近时方药，亦有以火煨焙用。然出生白槟榔，须本境可得，若他处者，必经煮薰，安得生者耶？
```