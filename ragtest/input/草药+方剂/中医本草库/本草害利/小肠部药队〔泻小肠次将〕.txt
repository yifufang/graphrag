```markdown
# 小肠部药队〔泻小肠次将〕
## 瞿麦
### 害
善下逐，性猛利，能坠胎，孕妇忌用。胎前产后，一切虚人患小水不利者禁用。水肿蛊胀脾虚者，并忌之。小肠无火热者，忌服。
### 利
味苦寒，入小肠膀胱二经。利水破血，出刺坠胎，八正散用为利小便之主药。若心经虽热，而小肠虚者忌用。恐心热未除，而小肠复病矣。当求其属以衰之。
### 修治
七月采收，凡使用只用蕊壳，不用茎叶，若一时同用，即空心令人气噎，小便不禁也。用时以竹沥浸一伏时，漉晒。
## 海金沙
（见膀胱部）
## 川楝子
（见肝部）
## 薏苡仁
（见脾部）
## 赤芍
（见肝部）
## 茯苓
（见肾部）
## 灯芯
（见心部）
```