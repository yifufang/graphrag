```markdown
别录中品
    紫苏辛温，主能下行气，发散风寒及湿痹；可平心腹胀满、霍乱，定喘止咳、消痰利小便。苏字意为疏通，因其字形包含“酥”，故能疏通气血而舒畅。紫苏叶白天茂盛夜晚下垂，得行阳气与阴气之机，味辛走气分，色紫入血分。因此叶主发散皮毛之风寒，茎主通经络之气血，子主利肺消痰，温中下气。虽然，茎叶亦能定喘急上气、呕逆霍乱，因外窍疏通则里气下行。子亦能治风寒湿痹，顺气去风，因里窍通畅则外气消散。又能利大小便，破癥结，治脚气，因上窍开通则下窍通畅。故经云：病在上者取之下，病在下者取之上；病在左者取之右，病在右者取之左；病在外者治其内，病在内者治其外。医之圆机，不可执一而论也。
    香薷辛温，主能止腹痛，霍乱吐下散水肿；下气调中，清烦热，治暑热风寒脚气壅。薷音柔。其气香，其叶柔，中州呼为香菜，以供蔬品。香温能温中益土，辛能行气散邪，故《和剂局方》用香薷饮，治暑为首药。因夏月阳气尽发于外，里气甚虚，宜于温补中气，而兼散其外邪。抑亦有乘凉饮冷，致阳气为阴邪所遏，遂病头痛、发热、恶寒、烦燥、口渴，或吐或泻，或霍乱者宜用之。盖香薷乃辛温之轻剂、宣剂也。汗泄而表气疏者禁用之。
    前胡主治痰满胸胁痞，心腹结癥并逆气；伤寒寒热风头疼，推陈致新热肺利。李时珍曰：前胡味甘辛气平，阳中之阴、降也，乃手足太阴阳明之药。与柴胡纯阳上升，入少阳厥阴者不同也。其功长于下气，故能治痰热喘嗽，痞膈呕逆诸疾。气下则火降，痰亦降矣。所以有推陈致新之绩，为痰气要药。《别录》又主明目益精，谓其清肺热而降火也。火降则目明。金清则水益。
    白前主胸胁逆气，上气呼吸欲绝亟；咳嗽㗇呷不得眠，能制奔豚清利肺。嘉谟曰：似牛膝粗长坚直易断者，白前也；似牛膝短小柔软能弯者，白薇也。近道俱有，形色颇同，以此别之，不致差误。时珍曰：白前色白而味辛甘，手太阴药也。长于降气，肺气壅实而有痰者宜之。若虚而长硬气者，不可用也。凡清利肺气之药，能制奔豚，母能制子逆也。
    香附益气须眉长，除胸中热充皮毛；止吐定疼开六郁，痰痞饮食积聚消。此莎草根也。性味辛苦微寒，气芳色紫，少阳厥阴药也。莎乃水草，故名水香棱，又名水莎根。盖一阳之气，生于先天之水中。厥阴主血，而血源之冲脉，起于胞中也。气行则能充身泽毛，除热止吐，定痛豁痰，开郁去积。冲脉上资，故能长须眉，调经养血，及胎前产后百病，为女子之要药。盖妇人多气多郁，而多血病也。又主散时气寒疫，膀胱连胁气痛，胕肿腹胀脚气，止心腹肢体头目齿耳诸痛。痈疽疮疡，吐血下血尿血，妇人崩漏带下，月候不调，盖能行气而行血也。香附一斤，配黄连四两，名黄隺丹，治外感内伤，气血痰火。附一斤，配茯神四两，名交感丹，交济水火，补益心神。
    槟榔消谷除痰澼，逐水杀虫破癥结；痞满疟痢诸痛平，宣利壅滞通关节。槟榔苦辛温涩。南人以代茶御障，故又名洗障丹。乃宣壅导滞之通剂也。故主胸腹痞满诸痛，脚气奔豚，泄痢下重，冲脉为病、逆气里急，水肿宿食，大小便秘。
```