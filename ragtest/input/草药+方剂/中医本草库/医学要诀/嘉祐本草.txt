```markdown
# 嘉祐本草

宋仁宗嘉祐二年，诏令光禄卿掌禹锡、尚书祠部郎林亿等与各位医官共同重修本草，新增补八十二种药物，命名为《嘉祐补注本草》，共二十卷。

花乳石主治各种血证，金疮出血、女血晕；能化解恶血、堕落死胎，五内损伤、崩血紊乱喷涌。李时珍说：花蕊石原本无气味，今尝试后发现其气平，味涩而酸，属厥阴血分药物。其功效专于补血，能使血转化为水。又能堕落死胎，排出胞衣，去除恶血，恶血化则胎与胞无阻滞。葛可久用花蕊石散，治五内崩损、喷血如升斗，服后血化为黄水，后以独参汤补之。又治一切金刃箭镞打扑，及狗咬至死者，急以药掺伤处即活，更不疼痛。（眉批：右侧主肾，肾主液而化血，蕊石色红黄如花蕊，故主生血化血。）

礞石咸平，可去食积，积痰咳嗽及喘急；癥块攻刺久不瘥，小儿惊风痰涌塞。青礞石气味平咸，其性下行，属沉降之品，乃厥阴之药。肝经风木太过，脾土受制，不能运化，积滞生痰，壅塞上中二焦，变生风热诸病，宜用此药重坠。制以硝石，其性疏快，使木平气下，而痰积通利，诸证自除。（眉批：石性下沉，礞石色如黄金，故主坠肺金之咳嗽喘急、阳明胃府之食积。）

水银粉主通大肠，小儿疳痹瘰疬疡；水肿鼓胀并积滞，齇鼻杨梅风癣疮。李时珍曰：水银乃至阴毒物。加以盐矾，炼而为轻粉。加以硫黄，升而为银朱。轻飞灵变，化纯阴而为燥烈，其性走而不守，善劫痰涎，消滞积。故水肿风痰，湿热阴疮披劫，涎从齿龈而出，邪郁为之暂开，而疾因之亦愈。若服之过剂，或不得法，则毒气被蒸，窜入经、络、筋、骨，莫之能出矣。又治小儿初生，大便不通，三日者急令妇人咂儿前后心、手足心，并脐七处四五次。以轻粉五分，蜜少许，温水化开，时时与少许，以通为度。此系胎中热毒所结，若迟至七日，则不能救矣。（眉批：辛冷无毒。时珍曰：温燥有毒。水银能化赤化白，天地之真汞也。）

藿香温中助脾胃，风水毒肿及恶气；霍乱呕逆心腹疼，疏气安胎止吐利。邪在上焦则吐，邪在下焦则泻，邪在中焦则既吐且利。藿香芳香而气味辛温，能温中快气，调胃助脾，中焦和畅则上下清而吐利止矣，《易》曰：至哉坤元，万物资生。土能载物，故厚土之药，皆能安胎。

木贼退翳治目疾，血痢肠风主风湿；月水不断赤白淋，疝痛喉痹消块积。木贼气温味微甘苦，中空而轻，与麻黄同形同性，轻宣之品也。故亦能发汗解肌，升散火郁风湿，治眼目诸血疾。能磨退木石，故主退翳，亦取意也。

海金沙寒利小肠，配合栀硝治热狂；湿热肿满小便热，五淋茎痛用之良。此草生于山林中，茎细如线，引于竹木上，高尺许，其叶如芫荽而薄，背面皆青，上多皱纹，皱处有沙，其色黄赤。今多以沙土伪充，有宝色而滑溜者始真。江浙湖陕皆有之，沙草皆可入药。配栀子、牙硝，或丸或散，能治伤寒热狂。盖寒凉之滑剂也。

山慈姑治诸疽疡，结核瘰疬痔瘘疮；风痰痫疾及痔肿，蛊毒蛇虫狂犬伤。山慈姑气味甘辛微温，有小毒。大有解毒之功，故主治痈疽疔肿疮疡。惟浙江处州所产者良。

胡芦巴主元脏冷，腹胁胀满面色青；疝瘕寒湿病脚气，温暖丹田益命门。胡芦巴，南番芦菔子也，味苦性大温，乃右肾命门之药。元阳不足，冷气潜伏，不能归元者宜之。《儒门事亲》云：有人病目不睹，思食苦豆，即胡芦巴，频频不缺，不周岁而目中微痛，如虫行入眦，渐明而愈。此亦因其益命门之功，所谓益火之原，以消阴翳是也。

萹蓄苦平杀三虫，侵淫疥瘙疽疮痔；女子阴蚀小儿蛔，霍乱黄疸小便利。萹蓄多生道旁，茎叶如竹，气味苦平，乃清凉之通剂也。故主治热淋涩痛，黄疸疮疡，小儿鬾病。系本经下品。（眉批：瞿麦、萹蓄皆形如竹，俱主利小便，盖中通而清凉者也。）

棕榈苦平主止血，赤白带痢及崩中；鼻衄吐血破癥块，金疮止痛治肠风。棕皮性涩。若失血去多，瘀滞巳尽者，用之切当，所谓涩可去脱也。与乱发同用更良。年久败棕入药尤妙。《摄生方》又能治小便不通，棕皮烧存性，以水酒服二钱甚验。盖涩味走肝，肝主疏泄也，故东垣谓胞衣不下，涩剂可以下之。与此同义。
```