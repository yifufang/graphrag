```markdown
法象
    阴阳气味升降浮沉
    气属阳，气厚者为阳中之阳，升；气薄者为阳中之阴，降。
    味属阴，味厚者为阴中之阴，降；味薄者为阴中之阳，升。味厚则泄，薄则通；气薄则发泄，厚则发热。辛甘发散属阳，酸苦咸涌泄属阴，淡味渗泄属阳。
    气象天。温热属天之阳，阳则升；寒凉属天之阴，阴则降。
    味象地。辛甘淡属地之阳，阳则浮；酸苦咸属地之阴，阴则沉。
    味薄者升，甘平、辛平、辛微温、微苦平之药是也。
    气薄者降，甘寒、甘凉、甘淡寒凉、酸温、酸平、咸平之药是也。
    气厚者浮，甘热、辛热之药是也。
    味厚者沉，苦寒、咸寒之药是也。
    气味平者，兼四气四味。甘平、甘温、甘凉、甘辛平、甘微苦平之药是也。酸咸无升，甘辛无降，寒无浮，热无沉，其性然也。而升者引之以咸寒，则沉而直达下焦。沉者引之以酒，则浮而上至巅顶。又一物之中，有根升稍降，生升热降，是升降在物，亦在人也。经云：升降浮沉则顺之，寒热温凉则逆之。如春夏宜加轻宣升浮之药，秋冬宜加重涩降沉之药，以顺春升、夏浮、秋降、冬沉之气也。如春时宜加温药，夏时宜加寒药，秋时宜加凉药，冬时宜加热药，以逆四时之气也。（眉批：主中央土以溉四旁）
    五味所归
    岐伯曰：五味入胃，各归所喜。酸先入肝，苦先入心，甘先入脾，辛先入肺，咸先入肾。久而增气，物化之常。气增而久，夭之由也。如久服黄芩苦参，反从火化，余味仿此。气增不已，则脏气偏胜，必有偏绝。有偏绝，则暴夭矣。（眉批：炎上作苦，故反化热）
    五走
    酸走筋，筋病，毋多食酸。苦走骨，骨病，毋多食苦。甘走肉，肉病，毋多食甘。辛走气，气病，毋多食辛。咸走血，血病，毋多食咸。“九针论”作咸走骨，苦走血。（眉批：经云：阴之所生，本于五味；阴之五宫，伤在五味。）
    五欲
    肝欲酸，心欲苦，脾欲甘，肺欲辛，肾欲咸。此五味合五脏之气也。
    五禁五宜
    肝病禁辛宜甘，心病禁咸宜辛，脾病禁酸宜咸，肺病禁苦宜酸，肾病禁甘宜苦。五禁者，五脏不足之病，畏其所胜也。五宜者，如见肝之病，知肝传脾，当先实脾，宜用甘味之药调之，余脏准此。详《金匮要略》。
    五脏六腑用药气味补泻
    肝胆  温补凉泻，辛补酸泻；
    心小肠  热补寒泻，咸补甘泻；
    肺大肠  凉补温泻，酸补辛泻；
    肾膀胱  寒补热泻，苦补咸泻
    脾胃  温热补寒凉泻各从其宜  甘补苦泻；
    三焦命门  同心
    五脏五味补泻
    肝苦急，急食甘以缓之。以酸泻之，实则泻子。欲散，急食辛以散之。以辛补之，虚则补母。泻子宜甘，补母宜苦。余脏会而通之。
    心苦缓，急食酸以收之。以甘泻之，实则泻子。欲软，急食咸以软之。以咸补之。虚则补母。
    脾苦湿，急食苦以燥之。以苦泻之，实则泻子。欲缓，急食甘以缓之，以甘补之，虚则补母。
    肺苦气逆，急食苦以泄之。以辛泻之，实则泻子。欲收，急食酸以收之。以酸补之，虚则补母。
    肾苦燥，急食辛以润之。以咸泻之，实则泻子。欲坚，急食苦以坚之。以苦补之，虚则补母。凡药之五味，随五脏所入而为补泻，不过因其性而调之。至于甘缓、酸收、苦燥、辛散、咸软、淡渗，亦五味之本性。洁古张氏，因《素问》饮食补泻之义，举此以为例耳，学者宜因意而充之。
    药有须使畏恶
    药有单行者，有相须者，有相使者，有相畏者，有相恶者，有相反者。单行者独用，相须者相辅，相使者相佐，相畏者相制，相恶者相害，相反者相拒。凡此六者，用药之法也。
    引经报使张洁古著
    引经报使，各经所宜。太阳经用羌活、防风，阳明经用白芷、石膏，少阳经用柴胡、黄芩，太阴经用茯苓、甘草，少阴经用细辛、桂枝，厥阴经用吴茱萸、蒿本。此为引经之药也。报使者，各经所主。太阳经主风寒，阳明经主燥热，少阳经主火邪，太阴经主湿寒，少阴经主寒热，厥阴经主血气。此为报使之药也。凡此六经，各有所宜，用药之法也。
```