```markdown
## 别录下品

钩藤：小儿寒热时用，治十二种惊痫、身体抽搐；能清除心热、平抑肝风，内钓胎风兼腹痛。钩藤味甘苦微寒，色紫多钓，藤蔓如筋脉，属于手足厥阴经药。足厥阴主风，手厥和主火，惊痫眩晕皆因肝风相火之疾。钩藤性味清凉，通心包于肝木，风静火息，则诸证自除。（眉批：肝主筋，心主包络主脉。）

牵牛：苦寒主下气，治脚满水肿、大便秘；风毒痃癖气块消，逐痰杀虫小便利。弘景曰：始出田野人牵牛谢药，故以名之。李杲曰：辛热猛烈，泄人元气。李时珍曰：牵牛治水气在脾，喘满肿胀，下焦郁遏，腰背胀重，及大肠风秘气秘，卓有殊功。但病在血分，及脾胃虚弱而痞满者，不可取快一时、及常服暗伤元气也。（眉批：牵牛利气，气化则水行。有黑白二种，同功。）

白附子：主心血痹，治面上百病行药势；中风失音口㖞斜，喉痹头风并疝气。白附子辛热有小毒，乃阳明经药。与附子相似，故得此名，实非附子类也。主心痛血痹，中风头风，慢脾惊风，痰厥眩晕。治喉痹肿痛。用白附子、枯矾等分，研末涂舌上，有涎，吐出即愈。

昆布：性味滑咸寒，治瘿瘤聚结气瘘疮；主治十二种水肿，瘰疬项肿阴溃良。此海中所生之菜，其形如带，故又名纶布。咸滑能软坚，瘿坚如石者，非此不能除。消水肿结核，与海藻同功。

木瓜：主湿痹脚气，霍乱转筋及吐利；和胃滋脾胀满消，止痛舒筋平善噫。木瓜木本，而结果如瓜，其味甘酸而温，其色黄赤而香，有甲己合化之义。夫霍乱转筋，呕吐善噫，皆中焦脾胃之证。又主项强筋急：盖阳明主润宗筋，主束骨而利机关；木瓜能化土，而于土中清木也。（眉批：筋挛者，口呼木瓜，其筋即舒。）

鲮鲤甲：主邪惊啼，悲伤酒服方寸匕；通经利窍能杀虫，痈肿疟痰及风痹。此乃鳞介之属，一名川山甲，穴山而居，寓水而食。出阴入阳，甲介之有神者。肺虫曰介，悲伤啼泣，皆属肺病。脏真高于肺，主行营卫阴阳。此药入肺，能穿经络，通关窍，入脏腑，达病所。故主通乳汁，治乳吹乳岩，痈疽瘰疬，疔肿肠痔，中风瘫痪，痘疮变黑，耳鸣耳聋，下痢里急；盖能通经络而行营卫气血也。（眉批：味咸微寒，有毒，尾甲力胜。）

童便：主嗽逆上气，寒热头痛及病痓；吐血衄血肺痿清，劳热骨蒸并鬼疰。夫饮入于胃，游溢精气，上输于脾，脾气散精，上归于肺，通调水道，下输膀胱，水津四布，五经并行。便乃气化所出，能行故道，引火下行。味咸走血，故止咳嗽吐血，其效甚速。（眉批：性味咸寒。时珍云：温不寒。）

人中黄：主时行热，伤寒狂渴及膈噎；疔肿丹毒背疽凶，鼻衄骨蒸呕吐血。米谷之糟粕，色黄而苦寒，大能解热毒。用大萝白，入干黄粪炼服，治噎膈反胃。以粪纳罂内，塞口埋土中，积久而化水者，名粪清，功用相同。又主痘疮黑陷不起。
```