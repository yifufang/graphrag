```markdown
生姜
生姜是老姜所生的幼姜，干姜则是老姜加工制成的。因此，干姜多得秋气，功效偏于收敛；生姜多得夏气，功效主于发散。干姜温补太阴之阴，生姜宣通阳明之阳。一脏一腑，亦分治母子之别。
生姜气性轻薄，能发散邪气，可由胃通达肺以驱散外邪。凡外感所致的鼻塞、噫气、呕吐、胸痹、喉间凝痰结气等症，皆可主治。唯独不能治咳。小柴胡汤中去生姜，痰饮门凡言咳者亦皆不用生姜。因生姜纯属辛散之品，反易伤肺，不能止咳。太阳病表邪未解而有咳，如小青龙汤尚不用生姜，何论他经。唯肺痿门之咳有用生姜者，因肺家邪实，非太阳之表病可比，正不妨与麻黄同泄肺邪。厚朴麻黄汤有麻黄而不用生姜者，因脉浮则外达自易，已有麻黄散表，石膏清热，便当以干姜温而敛之。泽漆汤无麻黄而即用生姜者，因脉沉则有伏饮在里，泽漆、紫参辈之苦寒，所以驱之于下，生姜、桂枝等之辛甘，所以和之于上，用麻黄则失之上散，用干姜则嫌于中守也。
或曰：小青龙汤、射干麻黄汤、真武汤，皆有水饮而咳，而一用干姜，一用生姜，一生姜干姜并用，何治之不侔若是耶？曰：此正方义之当寻究者矣。小青龙汤外寒与内饮相搏，麻黄、桂枝所以散外寒，细辛、半夏所以蠲内饮，以芍药辅辛夏，则水气必由小便而去，此内外分解之法，不宜重扰其肺，使内外连横，故温肺之干姜，敛肺之五味则进之，而劫肺之生姜则退之也。射干麻黄汤喉中水鸡声，乃火吸其痰，痰不得下而作声，其始必有风寒外邪，袭入于肺，故咳而上气，与小青龙相似而实有不同。彼用麻黄为发太阳之表邪，必得加桂；此用麻黄但搜肺家之伏邪，不必有桂。彼以辛夏蠲饮，法当温肺，温肺故用干姜；此以辛夏蠲饮，法当清肺，清肺故用射干。彼导心下之水走小便，故加芍药；此散上逆之痰在喉中，故加生姜。盖干姜不独增肺热，而亦非肺家散剂也。真武汤因发汗太过，引动肾水上泛，为悸、为眩、为身瞤，非真阳本虚，不至于是。方名真武，是表热不足虑，而寒水必当亟镇。附子补阳，白术崇土，所以镇寒水者至矣。驱已泛之水以归于壑，则苓芍不可无。散逆气、逐阴邪，以旋转其病机，则生姜尤不可缺。若寒水射肺而有咳，亦即治以肺咳之药加细辛、干姜、五味，咳非主病，与小青龙有间，故小青龙细辛、干姜各三两，而此止各一两。生姜乃证中要药，不以有干姜而去之也。
生姜泻心汤，有生姜又用干姜，以生姜治干噫食臭，干姜治腹鸣下利也。通脉四逆汤，有干姜又加生姜，以干姜止利通脉，生姜散寒治呕也。
生姜泻臭气通神明，其用全在于肺胃，而胃与脾以膜相连，故脾家气分有治之者，如厚朴生姜甘草半夏人参汤治腹胀是也。血分亦有治者，如当归生姜羊肉汤治腹痛是也。驱使之妙，不在一物而在全方，是故制方尤难于识药。
姜枣调营卫与姜多于枣之义，详见大枣。其有生姜无大枣者，仲圣每与桂枝、半夏、橘红等物并用，重在鬯阳，故不取大枣之甘壅。
```