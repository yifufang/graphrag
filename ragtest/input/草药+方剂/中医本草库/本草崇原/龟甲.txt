```markdown
龟甲
    气味甘平，无毒。主治漏下赤白，破癥瘕痎疟，五痔，阴蚀，湿痹，四肢重弱，小儿囟不合。久服轻身不饥。
    龟甲广泛分布于江湖各地，近处取自湖州、江州，交州所产为上品。甲片白而厚，色泽分明，入药最佳。有出自水中者，有出自山中者，入药宜用水龟。古时上下甲皆用，至日华子仅用下板，后人沿袭其法。陶弘景曰：入药宜用生龟炙用。日华子曰：腹下曾灼十通者，名为败龟板，入药最佳。吴球曰：先贤用败龟板补阴，借其气也。今人用钻过及煮过者，性气已失。唯灵山诸谷，因风堕自败者最佳。田池自败者次之。人打坏者又次之。愚谓：龟通灵神而多寿，若自死者，病龟也。灼过者，灵性已过。唯生龟板炙用为佳。
    介虫三百六十，而龟为之长。龟形象离，其神在坎，首入于腹，肠属于首，是阳气下归于阴，复通阴气上行之药也。主治漏下赤白者，通阴气而上行也。破癥瘕者，介虫属金，能攻坚也。痎疟，阴疟也。阳气归阴，则阴寒之气自除，故治痎疟。五痔、阴蚀者，五痔溃烂缺伤，如阴虫之蚀也。阳入于阴，则阴虫自散。肠属于者，则下者能举，故五痔阴蚀可治也。湿痹四肢重弱者，因湿成痹，以致四肢重弱。龟居水中，性能胜湿，甲属甲胃，质主坚强，故湿痹而四肢之重弱可治也。小儿囟不合者，先天缺陷，肾气不充也。龟藏神于阴，复使阴出于阳，故能合囟。久服则阴平阳秘，故轻身不饥。《本经》只说龟甲，后人以甲熬胶，功用相同，其质稍滞。甲性坚劲，胶性柔润，学人以意会之，而分用焉，可也。
```