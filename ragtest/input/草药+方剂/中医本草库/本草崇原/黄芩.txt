```markdown
黄芩
    气味苦寒，无毒。主治各种热症，黄疸，肠澼，泄痢，逐水，下血闭，恶疮，疽蚀，火疡。
    黄芩《本经》名腐肠，又名空肠，又名妒妇，谓外皮肉而内空腐，妒妇心黯，黄芩心黑同也。出产于川蜀及陕西河东，近道皆有。芩者黔也，黑色也。其根黑而黄，故曰黄芩。
    黄芩色黄内空，能清肠胃之热，外肌皮而性寒，能清肌表之热，乃手足阳明兼手太阴之药也。主治诸热黄疸，肠澼泄痢者，言诸经之热，归于胃土而为黄疸，归于大肠而为泄痢。黄芩中空，主清肠胃之热，故能治之。肠胃受浊，得肺气通调，则水津四布，血气运行，逐水下血闭者，黄芩外肌皮而清肌表。肌表清，则肺气和，而留水可逐，血闭自下矣。火热之气留于肌肉皮肤，则为恶疮疽蚀。恶疮疽蚀名曰火疡。黄芩治之，清肌表也。
```