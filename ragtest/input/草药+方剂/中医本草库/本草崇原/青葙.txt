```markdown
# 青葙

性味苦，微寒，无毒。主治邪气，皮肤中热，风瘙身痒，杀三虫。其种子性味相同，主治唇口青。

青葙处处皆有，是野鸡冠。其种子名为草决明，花叶与鸡冠无异，唯鸡冠花穗或团或大而扁，此则稍间出穗状如兔尾，水红色，亦有黄白色者。穗中细子黑而光亮，亦与鸡冠子及苋子无异。

青葙开花结实于三秋，得秋金清肃之气，故主清邪热，去风瘙，杀三虫。《辨脉篇》曰：唇口反青，四肢漐习者，此为肝绝也。青葙花开黄白，结黑子于深秋，得金水相生之化，以养肝木，故子治唇口青。肝气得其生化，故今时又用以明目。
```