```markdown
大黄
    气味苦寒，无毒。主治下瘀血，血闭寒热，破癥瘕积聚，留饮宿食，荡涤肠胃，推陈致新，通利水谷，调中化食，安和五脏。大黄《本经》称之为黄良，后人称之为将军，因其有伐邪去乱的功力。古时以河西、陇西所产为最佳，现今蜀川、河东、山陕州郡均有出产，其中以川中锦纹者为佳。八月采挖根部，根部有黄汁，其性滋润，掘得后悬于树枝上，经久方干。大黄味苦气寒，色黄臭香，乃整肃中土之剂。其性走而不守，主下瘀血血闭。气血不和，寒热亦除。不但下瘀血血闭，且破癥瘕积聚，留饮宿食。留饮宿，宿食在于肠胃癥瘕聚，陈垢不清，故又曰：荡涤肠胃，推陈致新。肠胃和，则水谷通利，陈垢去，则化食调中，故又曰：通利水谷，调中化食。《玉机真藏论》云：五脏者，皆禀气于胃。胃者，五脏之本也。胃气安则五脏亦安，故又曰：安和五脏。
    愚按：大黄抑阳养阴，有安和五脏之功，故无毒，而《本经》名曰黄良。但行泄大迅，下瘀破积，故别名将军，而列于下品。
    西北之人，土气敦厚，阳气伏藏，重用大黄，能养阴而不破泄。东南之人，土气虚浮，阳气外泄，稍用大黄，即伤脾胃，此五方五土之有不同也。又，总察四方之人，凡禀气厚实，积热留中，大黄能养阴，而推陈致新，用之可也。若素禀虚寒，虽据证，当用大黄，亦宜量其人而酌减，此因禀质之有不同也。至伤寒阳明篇中，三承气汤，皆用大黄。大承气、调胃承气与芒消同用，所以承在上之火热而调其肠胃，使之下泄也。小承气但用大黄，不用芒消，所以行肠胃之燥结也。燥结行而阴阳上下内外皆和。今人不知伤寒精义，初起但发散而消食，次则平胃而挨磨，终则用大黄以攻下，不察肌表经脉之浅深，不明升降出入之妙义。胸隔不舒，便谓有食，按之稍痛，更云有食。外热不除，必绝其谷，肠虚不便，必下其粪，处方用药，必至大黄而后已。夫禀质敦厚，或感冒不深，虽遭毒害，不即殒躯，当一二日而愈者，必至旬日，当旬日而愈者，必至月余。身愈之后，医得居功。若正气稍虚，或病邪猖獗，亦以此医治之，此医但知此法，鲜不至死。噫，医所以寄死生，可以盲瞽不明者，而察秋毫之末乎。不思结纲，但知羡鱼，耻也。旁门管窥，居之不疑，耻更甚焉。
```