```markdown
犀角  
    气味苦、酸、咸，性寒，无毒。主治百毒蛊疰、邪鬼瘴气，能杀钩吻、鸩羽、蛇毒，除邪祟，不致迷惑魇寐，久服可轻身。  
    犀出滇南、交趾、南番等地，有山犀、水犀、兕犀三种。山犀、兕犀栖于山林，人多得之；水犀出入水中，最为难得。其形皆似水牛，色黑，头如猪，腹大，脚似象，有三蹄，舌上有刺，喜食荆棘，皮上每孔生三毛，额上有两角，有正中生一角者，名独角犀。有额上生两角而短，鼻上生一角独长者。有角生白缕一条，直上至端，能出气通天，夜露不湿，名通天犀，入药尤神验。又有辟寒犀，冬月暖气袭人；辟暑犀，夏月能清暑气；分水犀，衔之入水，水开三尺；辟尘犀，可为簪为带，尘不近身；蠲忿犀，令人佩之，可蠲去忿怒，此皆稀世之珍。犀角错屑，以薄纸裹置怀中，蒸燥，乘热捣之，应手如粉，故《归田录》云：“翡翠屑，金人气，粉犀是也。”  
    犀色黑而形似猪，属水之畜。依木而栖，足三趾，一孔三毛，禀木气也。生于南粤，禀火气也。犀禀水、木、火相生之气化，故其角苦、酸、咸、寒。犀为灵异之兽，角具阳刚之体，故主治百毒蛊疰、邪鬼瘴气，如温峤燃犀，照见水中怪异之物是也。犀食荆棘，不避毒草，故能杀钩吻之草毒。钩吻，毒草也，食之令人断肠。又曰鸩羽蛇毒，言不但杀钩吻之草毒，而鸩鸟、蛇毒亦能杀也。犀禀水火之精，故除邪，不迷惑魇寐。久服水火相济，故轻身。
```