# 荛花

**气味苦寒，有毒**。主治伤寒温疟，下十二水，破积聚，大坚癥瘕，荡涤胸中留澼饮食，寒热邪气，利水道。荛音饶。

荛花始出咸阳、河南、中牟，今所在有之，以雍州者为胜，苗似胡荽，茎无刺，花细黄色，六月采花阴干。

《诊要经终论》云：五月六月，天气高，地气盛，人气在头。荛花气味苦寒，花开炎夏，禀太阳本寒之气，而合太阳之标阳，故苦寒有毒。伤寒者，寒伤太阳。荛花气合标阳，故治伤寒。温疟者，病藏于肾，荛

**《伤寒论》云**：伤寒表不解，心下有水气，干呕，发热而咳。若微利者，小青龙汤加荛花，如鸡子大，熬令赤色。大如鸡子，形圆象心也。熬令赤色，取意象火也。是荛花气味虽属苦寒，而有太阳之标阳，恐后世不能司岁备物，故加炮制如是尔。