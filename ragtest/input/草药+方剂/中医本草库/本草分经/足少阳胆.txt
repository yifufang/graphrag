```markdown
# 足少阳胆

（补）枣仁  甘、润，生用酸平，专补肝胆。炒熟酸温而香，亦能醒脾，敛汗，宁心，疗胆虚不眠。肝胆有邪热者勿用。
（和）川芎  辛、温，升浮，入心包、肝，为胆之引经，乃血中气药，升阳开郁，润肝燥，补肝虚，上行头目，下行血海，和血行气，搜风散瘀。调经疗疮，治一切风木为病。
（和）青蒿  见肝和。
（和）连翘  见心和。
（和）半夏  见胃和。
（和）郁李仁  辛、苦、甘、平，性降，下气行水，补血润燥，得酒则入胆，去皮尖治标之品，津液不足者慎用。
（和）胆矾  酸、涩、辛、寒，入胆经，性敛而能上行，吐风热痰涎，敛咳逆而散风木相火，杀虫。
（攻）青皮  见肝攻。
（散）秦艽  见肝散。
（散）前胡  见肝散。
（散）柴胡  苦、微寒，胆经表药，能升阳气下陷，引清气上行，而平少阳厥阴之邪热，宣畅气血，鲜郁调经。能发表，最能和里，亦治热入血室，散十二经疮疽病。在太阳者服之，则引贼入门。病入阴经者服之，则重虚其表，用宜详慎。银柴胡专治骨蒸劳热、小儿五疳。
（寒）苦参  见肾寒。
（寒）黄芩  见心寒。
（寒）龙胆草  见肝寒。
（寒）槐实  见大肠寒。
（寒）桑叶  苦、甘而凉，滋燥凉血，止血去风，清泄少阳之气热。
（寒）猪胆汁  见心寒。
```