```markdown
# 原例（次序略经更定）

一、本书首先列出内景经络诸图，用以参考对照，且使病人能自觉病发何处，即可知为哪一经之病，应选用哪一经之药。

一、十二经次序，始于手太阴肺经，次为手阳明大肠经，次足阳明胃经，次足太阴脾经，次手少阴心经，次手太阳小肠经，次足太阳膀胱经，次足少阴肾经，次手厥阴心包经，次手少阳三焦经，次足少阳胆经，终于足厥阴肝经。本书不按此序排列，亦因便于翻阅之故。

一、本书以经络为纲，药品为目。势难于一经之内，汇集草、木、虫、鱼之全，故总目全载药品，又于每味下注明某经字样，俾阅者按经而稽，易如指掌。

一、凡一药而兼入数经者，均于总目每味之下注明。至其性味功用，则止于第一经之一味内详哉。其余各经下，但注见某经字样，以省卷帙。

一、药有不循经络者，另列杂品一门。凡总目不下注某经，或通行者，皆杂品也。

一、凡一经汇一经之药，从其同也。而其功用则各不同，故又分列补、和、攻、散、寒、热六者，使之亦从其同。庶令阅者，依类取用，较为便捷。

一、药品多有一物数名者，若分载各味之下，则散而难稽。兹将同名诸品，汇列一卷，以便查考。

一、药性有畏恶反忌，读本草者，不可不知。然古方多有兼用者，若泥于其性而不知变通，转多窒滞，是当广阅古方，以求其义，不必存胶柱之见也。故编内不备载畏恶反忌之文。

一、本书所载药名，及其字体，概从时俗。如薏苡仁作米仁，恶实作牛蒡子，又薑作姜，石膏作石羔之类。缘通儒不妨从俗，而在初学则便于查阅也。
```