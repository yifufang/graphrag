# 解百药及金石等毒例

蛇虺百虫毒：雄黄、巴豆、麝香、朱砂、干姜。  
蜈蚣毒：桑汁及煮桑根汁。  
蜘蛛毒：蓝青、麝香。  
蜂毒：蜂房、蓝青汁。  
狗毒：杏仁、矾石、韭根、人屎汁。  
恶气瘴毒：犀角、羚羊角、雄黄、麝香。  
喉痹肿邪气恶毒入腹：升麻、犀角、射干。  
风肿毒肿：沉香、木香、薰陆香、鸡舌香、麝香、紫檀香。  
百药毒：甘草、荠苨、大小豆汁、蓝汁、蓝实。  
射罔毒：蓝汁、大小豆汁、竹沥、大麻子汁、六畜血、贝齿屑、葍根屑、蚯蚓屎、藕芰汁。  
野葛毒：鸡子清、葛根汁、甘草汁、鸭头热血、猪膏。  
若已死，口噤者，以大竹筒盛冷水注两胁及脐上，暖辄易之。口须臾开，开则内药，药入口便活矣。用荠苨汁解之。  
斑猫、芫青毒：猪膏、大豆汁、戎盐、蓝汁、盐汤煮猪膏、巴豆。  
狼毒毒：杏仁、蓝汁、白蔹、盐汁、木占斯。  
踯躅毒：栀子汁。  
巴豆毒：煮黄连汁、大豆汁、生藿汁、菖蒲屑汁、煮寒水石汁。  
藜芦毒：雄黄、煮葱汁、温汤。  
雄黄毒：防己。  
甘遂毒：大豆汁。  
蜀椒毒：葵子汁、桂汁、豉汁、人溺、冷水、土浆、食蒜、鸡毛烧吸烟及水调服。  
半夏毒：生姜汁、煮干姜汁。  
礜石毒：大豆汁、白鹅膏。  
芫花毒：防己、防风、甘草、桂汁。  
乌头、天雄、附子毒：大豆汁、远志、防风、枣肌、饴糖。  
莨菪毒：荠苨、甘草、犀角、蟹汁。  
马刀毒：清水。  
大戟毒：菖蒲汁。  
桔梗毒：白粥。  
杏仁毒：蓝子汁。  
诸菌毒：掘地作坑，以水沃中搅令浊，俄顷饮之。  
防葵毒：葵根汁（注：防葵《本经》无毒，试用亦无毒。今用葵根汁应是解狼毒浮者尔。蜀本云：防葵伤火者不可服，令人恍惚，故以解之）。  
野芋毒：土浆、人粪汁。  
鸡子毒：淳醋。  
铁毒：磁石。  
食诸肉马肝漏脯中毒：生韭汁、韭根烧末、烧猪骨末、头垢、烧犬屎酒服、豉汁亦佳。  
食金银毒：服水银数两即出、鸭血、鸡子汁、水淋鸡屎汁。  
食诸鱼中毒：煮橘皮、生芦苇根汁、大豆汁、马鞭草汁、烧末鲛鱼皮、大黄汁、煮朴消汁。  
食蟹中毒：生藕汁、煮干蒜汁、冬瓜汁（一云生紫苏汁、藕屑及干苏汁）。  
食诸菜毒：甘草、贝齿、胡粉三种末，水和服之；小儿溺、乳汁服二升佳。  
饮食中毒心烦满：煮苦参汁饮之，令吐出即止。  
服石药中毒：白鸭屎汁、人参汁。  
服药过剂闷乱者：吞鸡子黄、蓝汁、水和胡粉、地浆、蘘荷汁、粳米粉汁、豉汁、干姜、黄连屑、饴糖、水和葛粉饮。