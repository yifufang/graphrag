# 蜀漆

蜀漆  
气味辛平，有毒。主治疟疾及咳逆寒热，腹中坚硬癥瘕痞结，积聚邪气，蛊毒鬼疰。  
常山的茎，名为蜀漆，其功用亦与常山相等。  
蜀漆能疏通金水之气，以治疗气逆，又能激发太阳之阳，以辅助恢复亡阳，亦属从阴出阳之药也。故《伤寒·太阳篇》云：伤寒脉浮，医以火迫劫之，亡阳必惊狂，起卧不安者，桂枝去芍药加蜀漆牡蛎龙骨救逆汤主之。又，《金匮论》云：疟疾多寒者，名曰牝疟。蜀漆散主之。李时珍曰：常山、蜀漆有劫痰截疟之功，须在发散表邪，及提出阳分之后，用之得宜，神效立见。用失其法，真气必伤。  
愚谓：疟疾乃伏邪，有留于脏腑募原之间，而为三阴疟者；有藏于肾脏，而为先热后寒之温疟者；有气藏于心，而为但热不寒之瘅疟者。常山主通少阴太阳之气，从阴出阳，自内而外，则邪随气出，所谓有故无殒。若邪已提出阳分，而反用攻利之剂，岂不妄伤正气乎。李蕲阳数十年苦心始成《纲目》，而其间发明议论，有与经旨不合者，长于纂集，而少于参究故也。