# 白芨根
味苦性平，无毒。主治痈肿，恶疮败疽，伤阴死肌，胃中邪气，贼风鬼去，痱缓不收。
白芨近道处处有之，春生苗，叶如生姜、藜芦，三四月抽出一台，开花红紫色，长寸许，中心吐舌，宛若草兰，今浙人谓之箬兰。花后结实，七月中熟，黄黑色，根似菱，黄白色，有三角节，间有毛，可为末作糊，性稠粘难脱。
白芨气味苦平，花红根白，得阳明少阴之气化。少阴主藏精，而精汁生于阳明，故主治痈肿恶疮，贼风痱缓诸证。