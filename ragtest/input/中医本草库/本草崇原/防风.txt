```markdown
## 防风

    气味甘温，无毒。主治大风、头眩痛、恶风风邪、目盲无所见、风行周身、骨节疼痛烦满。久服可轻身。
    防风最初产自沙苑川泽及邯郸、琅琊、上蔡，皆属中州之地。春初发嫩芽，红紫色，三月茎叶俱青，五月开细白花，六月结实黑色，九月、十月采根，色黄空通。
    防风茎、叶、花、实，兼备五色，其味甘，其质黄，其臭香，禀土运之专精，治周身之风证。盖土气厚，则风可屏，故名防风。风淫于头，则大风头眩痛。申明大风者，乃恶风之风邪，眩痛不已，必至目盲无所见，而防风能治之。又，风邪行于周身，甚至骨节疼痛，而防风亦能治之，久服则土气盛，故轻身。
    元人王好古曰：病头痛、肢节痛、一身尽痛，非羌活不能除，乃却乱反正之主君药也。李东垣曰：防风治一身尽痛，随所引而至，乃卒伍卑贱之职也。
    愚按：《神农》以上品为君，羌活、防风皆列上品，俱散风治病，何以贵贱回别若是。后人发明药性，多有如此谬妄之论，虽曰无关治法，学人遵而信之，陋习何由得洗乎。
```