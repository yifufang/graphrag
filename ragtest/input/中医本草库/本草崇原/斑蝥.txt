# 斑蝥

气味辛寒，有毒。主治寒热、鬼疰、蛊毒、鼠瘘、恶疮、疽蚀、死肌、破石癃。

斑蝥为甲虫，斑言其色，蝥言其毒，如矛刺也。此虫分布广泛，七八月寄生于大豆叶上，体长五六分，大者寸许，体呈黄黑斑纹，腹乌黑，喙尖锐。《太平御览》引《神农本草经》云：春食芫花为芫青，夏食葛花为亭长，秋食豆花为斑蝥。冬入地中为地胆，其斑蝥甲上有黄黑斑点。芫青呈青绿色，亭长黑身赤头，地胆黑头赤尾，色虽不同，功效相近。

斑蝥感秋气，食豆花，气味辛寒，色兼黄黑，禀金水之化而为毒虫，故主散恶毒，消恶疮，攻死肌，破石癃，乃以毒而攻毒也。