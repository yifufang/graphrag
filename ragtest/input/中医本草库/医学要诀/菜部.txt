```markdown
菜部
    韭菜性味温涩、微酸，归心经。能安定五脏，补益虚损、增强阳气，清除胃中积热，对病人有益。治疗胸痹、痢疾、噎膈呕吐、吐血尿血、痃癖痼冷、中恶中风、喘息上气、消渴盗汗、肠痔脱肛、喉肿腹胀、产后血晕、赤白带下。其种子辛甘温，主治梦中泄精、溺血遗尿、白淫白带。能温暖腰膝，补益命门。
    薤白性味辛苦温滑。主治金疮水肿、胸痹刺痛、带下赤白、泄痢下重、中恶卒死、咽喉肿痛。温中散结，归骨助阳，补益不足。
    蒜性味辛温，有小毒，归脾肾经。主治霍乱腹中不安、积年心痛、阴肿腹胀、蛊毒溪毒、温疟邪痹、痈肿䘌疮、水肿腹痛、齿痛喉痹、禁口下痢。能消丹毒，通关格，止衄血，通幽门，除风邪，下痃癖。治疗吐血，止鼻渊。小儿惊风脐风、产后风痓、金疮中风、头风中暑，利大小便。贴敷足心引热下行。消谷醒脾，温中下气。
    芸苔一名油菜。茎叶辛温。主治风游丹肿、乳痈、产后血风及瘀血，故产后宜食之，又具滑润之性。其种子主治梦中泄精、与鬼交。行滞血，破冷气，消肿散结。治难产、产后心腹诸疾；赤丹热肿、金疮血痔。
    莱菔一名萝白。根叶辛温。主治下气消谷、和中去痰、止消渴、利关节、止咳嗽。治肺痿、吐血衄血。利大小便，治噤口痢、反胃噎膈、肠风下血、白浊诸淋、脚气头风。失音喉痹、汤火灼伤、打扑血聚。
    芹菜性味甘平。治女子赤沃，止血养精，保血脉，去头风，热利，带下崩中，淋痛出血。
    莳萝一名小茴香。性味辛温。治牙疼腰痛、小儿霍乱呕逆、气胀腹冷、不下食、两肋痞满。健脾开胃，宽膈消食，治肾温肠。
    茄性味甘寒。主治寒热五脏劳、温疾传尸、醋摩敷肿毒、烧灰治乳裂。散血消癥、痈肿齿痛。蒂烧灰服，止肠风下血、风蛀牙疼。根主治散血消肿去风。
    败瓢性味苦平。治中满鼓胀、脑漏流脓、赤白带下、痔漏下血。烧灰搽瘤瘿，及汤火伤。
    冬瓜性味甘寒。主治水肿、痈毒、丹毒、马肝鱼毒。
    元荽性味辛温微毒。主治消谷、治五脏、补不足、利大小肠、通小腹气、拔四肢热、止头痛。疗沙疹豌豆疮不出，作酒喷之立出。通心窍，辟飞尸鬼疰蛊毒，及孩子赤丹。
    马齿苋性味酸寒。主治诸肿瘘疣目，捣揩之。破痃癖、止消渴、散血消肿、利肠滑胎、通淋解毒、去三十六种风。时珍曰：六苋并利大小肠。治初痢滑胎。（眉批：节间生水,每十斤有八两。）
    荀性味甘微寒。主治消渴、利水道、益气解烦、消痰化热、利膈下气。中风失音、小儿惊痫天吊、痘疹不出，煮汤饮之。解毒，有生发之义。
    海苔菜性味咸寒。主治瘿瘤结核、霍乱呕吐、心腹烦闷。止鼻血、杀痔虫。
    丝瓜性味甘平。主治痘疮不快。老者烧存性，入朱砂研末，蜜水调服甚炒。又治天泡湿疮、冻疮痈疽、齿食疝气、便血血崩、脱肛痔血、水鼓喉闭、乳汁不通。丝瓜蔓延，茎多毛刺。老者筋络贯串，房隔联属，故能通人脉络脏腑。而去风解毒、消肿化痰、祛痛杀虫，及治诸血病也。藤根，预解痘毒，治喉痹牙疼。凡有毛者属肺，主行营卫阴阳而通经络。
    桑耳桑上之木耳。性味甘平。主治赤白带痢、积聚痓瘕、血淋泻血、漏下崩中、瘰疬五痔、齿痈喉痹。桑黄，功力大略相同，皆得桑之余气也。
```