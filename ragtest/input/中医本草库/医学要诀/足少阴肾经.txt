```markdown
# 足少阴肾经

足经肾脉属少阴，小指斜透涌泉心。  
足少阴肾脉，起于足小指之下，与足太阳膀胱经相交，斜行至足心之涌泉，始为井穴。  
然谷之下内踝后，别入跟中腨内循。  
跟，足跟也。转出内踝前，起大骨下之然谷，下循内踝后之太溪，别入跟中之大钟、照海、水泉。乃折自大钟之外，上循内踝，行厥阴太阴两经之后。经本经复溜、交信穴，过脾经之三阴交，上腨内，循膝膑。（眉批：此经在足内廉之后廉。）  
出腘内廉上股内，贯脊属肾膀胱临。  
出腘内廉，抵阴谷，上股内后廉，贯脊，会于督之长强。还出于前，循横骨、大赫、气穴、四满、中注、肓俞，当肓俞之所、脐之左右属肾。下脐，过任脉之关元、中极，而络膀胱。  
直者从肾贯肝膈，入肺循喉舌本寻。  
其直行者，从肓俞属肾处上行，循商丘、石关、阴都、通谷诸穴，贯肝、上循幽门，上膈，历步廊，入肺中。循神封、灵墟、神藏、彧中、俞府，而上循喉味，并人迎、挟舌本而终。  
支者从肺络心内，注在胸中交厥阴。  
其支者，自神藏别出绕心，注胸之膻中，□交于手厥阴心包络经也。  
是动病饥不□食，咳唾有血面如漆。  
手足少阴，为水火阴阳之主宰。上下水火之气，互相交济者也。水液不能□□，则火热于上，而□中则饥、咳唾有血也。夫少阴之气，上与阳明相合，戊癸合化，而后能消磨水谷，肾气病，故不欲食也。精液不资于上，故面如漆柴之干枯，而无润泽也。  
喝喝而喘坐欲起，目䀮䀮如无所觅。  
喘属肺证，肺主气而发原于肾，故曰肾病于下，上为喘呼。坐欲起者，肾病之躁象也。䀮䀮，不明之貌。骨之精为瞳子，精气夺，故䀮䀮无所见也。  
心如悬兮若饥状，气不足兮善恐惕。  
经曰：冬脉不及，则令人心悬如病饥。盖气病，则血液亦不能上资矣。肾气不足，则精气并于肾而善恐也。  
心惕如人将捕之，是为骨厥有虚实。  
惕惕，惊惧貌。心为阳中之太阳，坎中之满也。肾气病，则心气虚矣，故惕惕如人将捕之状。肾气主骨，是为骨厥也。  
是主肾所生病者，口热舌干咽肿极。  
心主血而主脉，受肾脏津液之所资生。源穷则经脉燥竭，而为干、为热、为痛、为肿矣。  
上气嗌干心痛烦，嗌痛黄疸并肠澼。  
经曰：肾气微，少精血，奔气促迫，上入胸膈。盖肾病则虚，气反上奔，故上气而心烦也。肾者，胃之关也。关门不利，则水液壅滞而为疸黄，下泄则为肠澼也。  
脊股之内痛后廉，痿厥嗜卧足下热。  
经云：肾脉微滑为骨痿，坐不能起，目无所见。又曰：冬三月，此为闭藏，逆之则伤肾，春为痿厥。少阴病但欲寐，故嗜卧也。肾脉起于足心，阴虚于下，则足下热也。  
步穴分寸歌  
足掌心正中为涌泉，然谷在内踝前一寸。太溪在踝后动脉应手处。大钟在足跟后踵中，大骨上两筋间。阴谷在膝下辅骨后。横骨在肓俞下五寸。横骨、大赫、气穴、四满、中注，上下各去一寸。中注至幽门，上下亦各去一寸。步廊至俞府，上下各去一寸六分。横骨至中注，各开中行一寸五分；肓俞、商曲、石关、阴都、通谷、幽门，各开中行五分；自步廊、神封、灵墟、神藏、彧中、俞府，去中行各二寸，其曲屈之不同也。阴都，在中脘旁五分。通谷，在上脘旁五分。幽门，在巨阙旁五分。俞府，在璇玑旁五分。（眉批：太溪、大钟、水泉、照海，曲折于跟踝间。）  
本经凡二十七穴。起于足心之涌泉，在足心陷中，当足踡指宛宛中。然谷，在内踝前一寸。太溪，在踝后动脉应手。大钟，在足跟后踵中，大骨上两筋间。阴谷，在膝下辅骨后。横骨，在肓俞下五寸。横骨、大赫、气穴、四满、中注，上下各去一寸。中注至幽门，上下亦各去一寸。步廊至俞府，上下各去一寸六分。横骨至中注，各开中行一寸五分；肓俞、商曲、石关、阴都、通谷、幽门，各开中行五分；自步廊、神封、灵墟、神藏、彧中、俞府，去中行各二寸，其曲屈之不同也。阴都，在中脘旁五分。通谷，在上脘旁五分。幽门，在巨阙旁五分。俞府，在璇玑旁五分。
```