```markdown
# 本草衍义补遗

元末朱震亨所著。震亨，义乌人，字彦修，从许白云讲道，世称丹溪先生。
锁阳甘温补阴气，润燥养筋治痿痹；益精生血兼固精，虚老燥结大便闭。锁阳即肉苁蓉之类。大能补阴益精，兴阳润燥，与苁蓉同而功力更倍也。
红曲消食活血功，赤白痢疾下水谷；健脾燥胃恶血行，妇人血气痛心腹。帝曰：何谓血？岐伯曰：中焦受气取汁，变化而赤，是谓血。人之水谷入于胃，受中焦湿热熏蒸，游溢精气，日化为赤，散布脏腑经络，是为营血。此造化自然之微妙也。造红曲者，以白米饭，受湿热熏蒸，变而为红，即成真色，久而不渝，此乃人窥造化之巧者也。故红曲有治脾胃营血之功，得同气相求之理。（眉批：气味甘温。）
```