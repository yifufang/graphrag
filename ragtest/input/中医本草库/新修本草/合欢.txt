```markdown
合欢  
    味甘平，无毒。主安五脏，和心志，令人欢乐无忧。久服轻身，明目，得所欲。生益州川谷。  
    稽公《养生论》亦云：合欢蠲忿，萱草忘忧。诗人又有萱草，皆云即是今鹿葱，而不入药用。至于合欢，举俗无识之者。当以其非疗病之功，稍见轻略，遂致永谢。犹如长生之法，人罕敦尚，亦为遗弃也。洛阳华林苑中，犹云合欢如丁林，唯不来江左耳。  
    〔谨案〕此树，生叶似皂荚槐等，极细，五月花发，红白色，所在山涧中有之。今东西京第宅山池间亦有种者，名曰合欢，或曰合昏。秋实作荚，子极薄细。
```