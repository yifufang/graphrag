```markdown
桑耳  
（桑耳，木耳之生于桑者，虽有五色，今但论黑。）  
桑为箕星之精，迨其朽也，经盛夏湿热之蒸腾，结而为耳。犹肾液之上朝，故色黑。具好风之本性，故入肝。是以于血分之湿热，最能效力。血分之湿热，惟女子为易成病。漏下赤白汁者，阴为阳迫而下泄也。血病癥瘕积聚者，阴为阳遏而致壅也。阴通阴伤寒热者，阴为阳负而思竞也。此阴之不足，非阳之有余。但当化阴以升阴，不必抑阳以损阳。桑耳性凉润而蒸腾上出，所以能化阴以升阴也。
```