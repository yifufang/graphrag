# 诃黎勒

诃黎勒性苦温，能开泄，酸涩能收敛。开泄则化痰涎，消胀满，下宿食，助发音声；收敛则止喘息，治泻痢。然其苦多酸少，虽有涩肠之效，终不免泄气之弊。古方使用此药皆极有斟酌。仲圣所制诃黎勒散，主治气利。气利者，气与粪便俱失也，必有痰涎阻于肠中。诃黎勒既可涩肠又可化痰涎，最适此证。又以粥饮调和服用，安定中气。此药之泄，亦有功无过矣。千金方所载诃黎勒丸，主治气满闭塞，不能食而喘息。不能食喘息因于气满闭塞，气满闭塞非有痰涎宿食不至如此。然去其痰涎宿食，而逆在上之气，岂能即返？诃黎勒能一物而两治之。两治之药，无冲和之性，蜜丸又所以调和也。与仲圣用诃黎勒之意正复无异。若诃子清音汤治中风不语，是但用其泄矣；佐以甘桔，则不至过泄而音可开。真人养脏汤治久痢脱肛，是但用其涩矣；佐以参术归芍诸药，则不至徒涩而痢可止肛可收。凡此皆用药之权衡，不可不知者也。