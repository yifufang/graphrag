```markdown
# 本草乘雅叙

伏羲氏仰观俯察绘制卦象，生克制化的道理完备于五行，世间的儒者纷纷研习此术，也已清晰明了。然而回顾往昔则智慧通达，预知未来则显得愚拙，难道伏羲氏有所疏漏吗？则是后世之人未能洞悉五行精微之真义。黄帝兴起，以治药救疗天下，遵循五行之序而广为推广。虽近在自身，所守甚简，然自岐伯、俞跗等圣贤论说以来，至周秦至今，能以医术闻名于世者，寥寥可数。然亦无不认为局限于五行，无法越其藩篱。直到佛教典籍传入，始言四大，四大所具，相互循环而无凌夺，彼且不相生，又何有相克之理，又何有相制相化之说？吾人守师说于五行精微之真义，尚有未明之处，若四大相互循环而无凌夺，岂止河汉之无极乎！然佛经又言如来顺流，菩萨逆流，顺逆皆为方便法门。合而观之，则四大、五行之说非一非异，其道理要旨可推究矣。友人卢子繇，释家博士之言，兼习黄帝诸经，且因不远氏尝著《本草博议》，遂精心研究。经十年而恍然曰：吾初以全求之而不得，继以偏求之而得其全，则佛教四大之说，合仲景之论，若符节相合。继而逆合《本经》，则一茎一味之所存，至理尽赅，吾可无疑矣。再审李濒湖所著《本草纲目》，摭《本经》而参之未尽，于图说有核，别录有衍，所附诸方，又详为之断焉。书既成，而本草之精义，殆昭昭若日月而行。彼二帝之言五行，可由之而知，而有未尽知者，非二帝之过。佛经之言四大，将使知之而可由，而有不克知与由者，惟拳拳怜悯而已。顺行非吾事，舍逆行其安归？若是，子繇之以偏求也，合斯全已，则夫善用方便者乎？则逆者乎？是编也，精义在参《本经》，经也；而先之以核，申之以衍，裁之以断，皆纬也。裒而名之曰《乘雅》，耳食者方骇为吊诡，脱知且由之，洵雅言已。已往家大夫治榷于浙，余庭趋之暇，获形交不远，服其允而敏。今二十余载，又获声求子繇，睹其广而衷，且叹不远之有子也，几迈迹矣。子繇缄所著草以示余，辄弁其端，以俟天下后世。

蒲坂友人李绍贤撰

《灵枢》《握奇》，并出黄帝，是以用兵喻用药。夫用兵者，必将与士习，而后战胜可成，此不易之论也。病与贼相准，病入人身则不得不委制于名手，犹贼入内地则不得不委命于大将。为大将者，从容指顾而安攘奏功，则惟是平日之简阅精能，辨士勇怯，而善用之耳。由斯以谈，今习岐黄者，于药物有漏理，而犹自鸣曰：吾能任人之委制。是一月三捷之功，可收于不习兵之庸将也，然乎？否耶？钱唐卢子繇者，究心坟典之外，兼读瞿昙氏之书，特以医药可以开仁寿之域，寄济度之想，故即精心方药。夫儒之理灿如日星，佛之理超于津筏，以是二者而发农轩之奥，又何论翼全生人。子繇固尝以觉人自任，拥皋比，升高座，如儒者之临涧谭《易》，佛子之上堂布萨，而意不自得，辄欲以其所觉启牖来兹，于是著《本草乘雅》凡若干卷。不佞盖一再读之，理不出农轩二圣人，而为之发其藏，指其归，则农轩二圣人曾不能得之它人者，而尽得之卢君。试观其言，不为陈陈之因，亦不为摇摇之见、巩巩之拘，而龂龂其辨、凿凿其谈，何殊治兵者某勇某怯，怯者作以气，勇者训以礼，而匡王定国，无不如意。则子繇是书，真万世启牗之书，何况受委制而翼全也。故其未病而药之者，是善师不陈之能也。其药到而病除者，是役不再藉之兵也。其审因立方，用古而不泥于古者，是奇正相生之法也。其无妄之勿药者，是舞干之格，因垒之降也。身作慈航，言为鲁铎，吾既已识子繇矣。但吾能识子繇而不能尽子繇，读子繇它书瑞典幽经，聆子繇高谭天华玉屑，吾欲有所以名子繇，又不得所以名子繇，无已，其王将军之武库乎？

云间友人胡开文撰
```