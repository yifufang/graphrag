```markdown
# 心部药队〔泻心猛将〕
**牛黄**
- **害**：小儿因伤乳导致腹泻，脾胃虚寒者忌用。东垣说：牛黄入肝经，可治疗筋脉问题，中风入脏者用以入骨追风。若中府中经者误用，反引风入骨，如油入面，难以排出，危害甚大。素有虚损者，一时骤脱者，景岳称其为非风证，尤忌使用。
- **利**：苦甘凉，泻心经之热，摄肝脏之魂，利痰凉惊，通窍辟邪，治中风入脏、惊癎口噤，能入筋骨以搜风，与丹皮、菖蒲同用，人参为使。
**石菖蒲**
- **害**：辛香偏燥而散，阴血不足者禁用。精滑汗多者忌用。多用独用亦耗气血。犯铁器令人吐逆。恶麻黄，忌饴糖、羊肉、铁器，惟秦艽为使。
- **利**：芳香利窍，辛温达气，宣五脏，开心孔，利九窍，明耳目，发声音，去湿除风，逐痰消结，开胃宽中，疗噤口毒痢。口噤虽是脾虚，亦有热闭胸隔所致。用山药、木香皆失，唯参苓白术散加菖蒲，胸次一开，自然思食。芳香利窍，心开智长，为心脾胃之良药。能佐地黄、天冬之属，资其宣导。鲜菖蒲汁稍凉，而功胜于干者。
- **修治**：二八月采，生水石间，不沾土，根瘦，节密，一寸九节者佳。去毛微炒。按菖蒲捣汁冲用，为斩关夺门之将，于痰火实者宜之。
**黄连**
- **害**：虚寒为病大忌。凡病人血少气虚，脾胃薄弱，血不足致惊悸不眠，兼烦热躁渴；及产后不卧，血虚发热，泄泻腹痛；小儿痘疮，阳虚作泄，行浆后泄泻；老人脾胃虚寒作泻，虚人天明飧泄，病名肾泄；真阴不足，内热烦躁诸症；法咸忌之。犯之使人危殆。久服黄连、苦参，反热从火化也。盖炎上作苦，味苦必燥，燥则热矣。且苦寒沉阴，肃杀伐伤生和之气也。恶菊花、元参、僵蚕、白藓皮。畏款冬、牛膝。忌猪肉，令人泄泻。黄芩、龙骨为使，胜乌头解巴豆毒。
- **利**：大苦大寒，泻心肝火而燥湿，与官桂同行，能使心肾交于顷刻。
  海藏曰：泻心实泻脾也，实则泻其子，或用甘草以调其苦，或加人参以节制之。
- **修治**：本经心火生用，肝火胆汁炒；上焦火酒炒；中焦火姜炒；下焦火盐水炒，或童便炒；食积火土炒；湿热在气分，吴萸汤炒；在血分醋炒。点目，人乳浸亦可。二八月采根暴干。川中种连色黄，软毛无硬刺，味微苦而薄，服之无效。六七月根紧，始堪采。雅州连细长弯曲，微黄无毛有硬刺；马湖连色黑细绣花针头硬刺，形如鸡爪，此二种最佳。按黄连苦燥，血虚有热不可用者，入心恐助心火也。
**木通（古名通草）**
- **害**：苦降淡渗利窍。凡精滑不固，梦遗及阳虚气弱，内无湿热者均忌，妊娠尤忌。
- **利**：辛甘淡平，入心肺小肠膀胱，泻湿热，降心火，清肺热，化津液，下通大小肠，导诸湿热由小便出。通血脉，下乳行经，催生坠胎。防己苦寒，泻血分湿热；木通甘淡，泻气分湿热。君火为邪，宜用木通；相火为邪，宜用泽泻；利水虽同，所用各别。又治胸中烦热，大渴引饮，淋沥不通，脾热好眠。
- **修治**：正二月采枝阴干，洗切片用，又与琥珀同功，但能泄热，不能通瘀。
**辰砂**
- **害**：镇养心神，但宜生使，若经伏火，及一切烹炼，则毒等砒硇，服之必毙，戒之。独用多用，令人呆闷。畏盐水，恶磁石，忌一切血。若火炼，则有毒，服饵常杀人。须细水飞三次。
- **利**：甘凉、体阳性阴，泻心经热邪，镇心定惊，辟邪，清肝明目，祛风，解毒。胎毒痘毒宜之，色赤属火，性反凉者，离中虚有阴也。味甘者，火中有土也。
- **修治**：辰产明如箭镞者良，研末。
**犀角**
- **害**：大寒之性，非大热者不可滥用。凡痘疮气虚，无火热者，不宜用。伤寒斑疹，阴症发躁，因阴寒在内，逼其浮阳外越，失守之火，聚于胸中，上冲咽嗌，故面赤、手温、烦呕，喜饮凉物，下食良久后出；惟脉沉细、足冷，虽渴而饮水不多，且复吐出，为异于阳症耳，不宜误用。犀角凉剂，孕妇服之，能消胎气。忌盐，升麻为使。
- **利**：苦酸咸寒凉心、泻肝、清胃中大热，祛风、利痰，凉血、辟邪解毒、明目、定惊，治吐血下血畜血，发狂发斑，痘疮黑陷，消痈化脓。又云：犀食百草之毒，故能解毒。
- **修治**：犀角有黑白二种，以西番生犀黑者，锉屑绵包，或磨汁，用入丸散，乌而光润者良。角尖尤胜。鹿取茸，犀取角尖，现成器物，多已被蒸煮，不堪入药。入汤剂当以绵薄纸裹，于怀中蒸燥乘热捣之，应手如粉，又云：人气粉犀。
```