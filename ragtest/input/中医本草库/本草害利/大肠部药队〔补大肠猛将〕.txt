```markdown
# 大肠部药队〔补大肠猛将〕
    淫羊藿
    （见肾部）
    罂粟壳
    〔害〕酸收太紧，令人呕逆妨食，且兜积滞，反成痼疾。泻痢初起，及风寒作嗽忌用。米性寒，多食利二便，动胱膀气。
    〔利〕酸温，敛肺涩肠而固肾，止泻痢而收脱肛，固精气而涩遗泄，愈虚劳之嗽，摄小便之多。若醋制，而与参术同行，可无妨食之害。御米甘寒润燥，煮粥食，治反胃，加参尤佳。
    〔修治〕凡使壳，洗去蒂及筋膜薄皮，醋炒或蜜炒。
```