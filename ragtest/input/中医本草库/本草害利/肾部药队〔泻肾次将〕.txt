```markdown
肾部药队〔泻肾次将〕
    泽泻
    〔害〕扁鹊云：多服令人眼昏，凡病人无湿无饮，而阴虚及肾气乏绝，阳衰精自流，肾气不固，精滑目痛，虚寒作泄等症，法咸禁用。以其淡渗利水，久服则降令太过，清气不升，真阴潜耗，安得不病目耶。
    〔利〕甘咸微寒，通肾膀胱水道，善去胞胎，能止泄精。
    〔修治〕八月采根，不计多少，细锉酒浸一宿，取出暴干，任用。
    知母
    （见脾部）
    赤茯苓
    〔害〕见心部补阵茯神条下。
    〔利〕甘淡平，泻肾小肠膀胱湿热，功同茯苓而稍逊，利水偏长。
    〔修制〕大山山谷大松下附根而生，二八月采，掘取阴干。凡用皮去心，捣细，于水盆中搅浊，浮者滤去之，此是茯苓赤筋，若误服饵，令人瞳子并黑睛点小，兼盲目。
    生米仁
    （见脾部）
```