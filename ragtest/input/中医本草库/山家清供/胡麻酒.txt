## 胡麻酒

旧闻有胡麻饭，未闻有胡麻酒。盛夏，张整斋招饮竹阁，正午各饮一巨觥，清风飒然，绝无暑气。

其法：购买二升芝麻，煮熟略炒，加生姜二两、龙脑薄荷一握，同入砂器细研，投以煮酒五升，滤渣去，水浸饮之，大有益。因赋之曰："何须更觅胡麻饭，六月清凉却是渠。"

《本草》名"巨胜子"。桃源所饭胡麻，即此物也。恐虚诞者自异其说云。