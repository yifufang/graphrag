```markdown
碧涧羹  
芹，楚葵也，又名水英。有二种：荻芹取根；赤芹取叶与茎，俱可食。  
二月、三月作羹时，采之洗净，入汤焯过，取出。以苦酒、研芝麻入盐少许，与茴香渍之，可作葅。惟渝而羹之者，既清而馨，犹碧涧然，故杜甫有“春芹碧涧羹”之句。  
或者，芹微草也，杜甫何取焉而诵詠之不暇。不思野人持此犹欲以献于君者乎！
```