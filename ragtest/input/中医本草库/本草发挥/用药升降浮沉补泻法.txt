```markdown
用药升降浮沉补泻法
    肝胆：味辛补益酸泻除，气温补益凉泻除。
    注云：肝胆之经，前后寒热不同，逆顺互换，入求责法。
    心小肠：味咸补益甘泻除，气热补益寒泻除。三焦命门补泻同。
    脾胃：味甘补益，苦泻除，气温热补益，寒凉泻除。
    注云：温凉寒热，各从其逆顺互换，入求责法。
    肺大肠：味酸补益，辛泻除，气凉补益，温泻除。
    肾膀胱：味苦补益，咸泻除，气寒补益，热泻除。
    五脏更相平也，一脏不平，所胜平之，此之谓也。故云：安谷则昌，绝谷则亡。水去则荣散，谷消则卫亡。荣散卫亡，神无所居。又仲景云：水入于经，其血乃成。谷入于胃，脉道乃行。故血不可不养，卫不可不温。血温卫和，荣卫将行，常有天命。
```