```markdown
人部
    人溺
    成聊摄云：《内经》曰：若调寒热之逆，冷热必行，则热物冷服。下嗌之后，冷体既消，热性便发，由是病气随愈，呕哕皆除，情且不违，而致大益。此和人尿、猪胆汁咸苦寒物于白通汤热剂中，要其气相从，则可以去格拒之寒也。
    丹溪云：人溺降火最速。
    人中白
    丹溪云：能泻肝火，降阴火。须置于风露下，经二三年者始可用。
    人中黄
    丹溪云：性凉，治温病。《日华子》有方。
```