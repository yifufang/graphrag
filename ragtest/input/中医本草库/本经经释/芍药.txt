```markdown
芍药  
    勺，所以斟水斟酒也，勺者，斟酌也。芍药，斟酌祛疾也。其性苦而能破，但性质平和，不剧烈也。经言：腹为阴，脾藏荣，脾为阴中之至阴。邪气腹痛者，邪入阴而太阴不输也。经言：病在阴者，名曰痹。卧出而风吹之，血凝于肤者为痹。除血痹者，脾主肌而荣气利也。坚积，血沫痼也。经言：风成为寒热，邪连肌表也。经言：任脉为病，男子七疝，女子癥瘕。疝瘕，内着胞中也。破坚积寒热疝瘕者，足太阴脉入腹，注心中，苦破结而外痹内瘀祛也。止痛者，血气通也。经言：三焦中渎之府，属膀胱，膀胱为胞之室，脾为胃行其津液。利小便者，血瘀去而不阻乎气化行也。经言：宗气贯心脉而行呼吸，肺主气，心主脉，肺朝百脉。益气者，脉道利而宗气通也。
```