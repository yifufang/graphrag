# 菴子

菴子者，覆也。苦破结，而微寒胜热也。五藏瘀血者，心生血，胞脉属心而络于胞中，冲脉与少阴肾下行，肺朝百脉，肝藏血，脾藏荣也。《金匮》曰水结胞门名曰血分。经曰：冲脉者十二经之海也。膀胱者，胞之室也。冲任循腹右上行。尺内以候腹。腹中水气胪胀者，气不化，是以瘀乃胀也。留热者，气滞则留而为热也。三焦主腠理，太阳主皮毛。经曰：各在其部，各发更止，此众痹也。风寒湿痹身体诸痛者，经所谓巨阳受之也。久服轻身延年不老者，瘀痹去也。