```markdown
# 巴戟天

巴者，水也，戟者，刺也。天者，阳也，水合巴而刺风宣阳也。经曰：辛甘发散为阳。辛胜风而甘温调也。经言：病大风，骨节重，须眉堕。大风，疠也。邪气，虚贼也。大风邪气者，风力大而绝皮肌以内犯也。经曰：厥阴之上，风气治之。经曰：肝主筋。经曰：中于风者，不必动藏。邪入阴经则其藏气实，邪不能客，故还于府。阴痿不起者，宗筋病也。经曰：诸筋者皆属于节。肾主骨，强筋骨者，风去而肝肾健也。经曰：五藏藏精气而不泻。安五藏者，风息而脏真固也。补中者，实上气也。增志者，助肾气也。经言：诸气皆属于肺。益气者，肺主气而阳气和满于胸也。
```