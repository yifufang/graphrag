```markdown
冬葵子  
经言：太阳为开。阳气者，若天与日。冬葵子者，葵向日而冬寒。子，实也。甘治中也，寒胜热也。滑，去着也。经言：风成为寒热。羸瘦者，经所谓寒则衰饮食，热则消肌肉也。主五藏六府寒热羸瘦者，风化热而气闭也。五癃者，膀胱不化也。利小便者，通太阳也。经言：肾主骨，膀胱为肾之使。久服坚骨者，府气化而藏真固也。经言：肾者胃之关也。关门不利，故聚水而从其类也。长肌肉者，阳明主肌而水气行也。轻身延年者，津布也。
```