```markdown
# 兽部

## 龙骨
生晋地川谷及太山岩水岸土穴中死龙处。采无时。畏干漆、蜀椒、理石。现今河东地区也有分布。

凡使用需粘舌者。先以酒浸一宿，焙干，细捣罗，研如粉后，以水飞过，三夏日中晒干使用。如遇急用，仅以酒煮焙干亦可。其他炮制方法依本方施行。

甘寒定魄真龙骨，崩漏漩多肠可涩。癥瘕鬼疰及肠风，止汗养神医痢泄。

## 龙齿
出处见上。

凡同上。

龙齿甘平性稍寒，镇惊定魄治惊痫。辟禳鬼魅通心气，散蛊安魂更驻颜。

## 麝香
生中台川谷及益州、雍州山中。春分取之。生者益良。

凡别研令细用。

香麝辛温能辟恶，可定心疼尤截疟。催生止带化风痰，堕孕杀虫除瘴毒。

## 牛黄
生晋地平泽，于牛得之，即阴干。人参为之使，得牡丹、昌蒲利耳目。恶龙骨、地黄、龙胆、蜚蠊、畏牛膝。

别研令细入药用。

解热牛黄味苦辛，堕胎定魄主天行。可医健忘并风中，能疗童痫更镇惊。

## 熊胆
生雍州山谷。十一月取。

凡去皮，忌火用。

苦寒熊胆平无毒，截痢医疮更杀虫。明目退疳除腹痛，去黄疰忤及诸聋。

## 象牙
出交趾。

凡刮为屑用。

温平大象口中牙，治骨戟喉立便和。肉内或为诸刺入，水摩汁傅即无他。

## 阿胶
生东平郡。煮牛皮作之。出东阿。畏大黄，得火良。

凡碎，炒，候沸燥如珠子用。

甘平益气广阿胶，补血安胎定喘哮，疟痢内崩心腹疾，更医肢痛及虚劳。

## 鹿茸
有山林处皆有鹿。四月采其茸，阴干。

凡用连顶骨者。燎去毛令净，约三寸已来，浸酒一日，慢火炙令脆方用。

鹿茸能疗脊腰酸，益气医劳补肾寒。止漏涩精消瘀血，治崩暖膝疗惊痫。

## 鹿角胶
出处同上。

凡碎，炒，候沸燥如珠子用。

无毒甘温鹿角胶，止崩暖肾血能调。温中益气医劳损，补内兼除痛刺腰。

## 羖羊角
生河西川谷。取无时。勿使中湿，湿即有毒。

凡刮为屑，忌火用。

羖羊角味温咸苦，治疥杀虫医目瞽。安心补髓更填精，辟恶驱狼降猛虎。

## 羚羊角
生石城川谷及华阴山，取无时。

凡刮为屑，忌火用。

苦寒去血羚羊角，散热兴阳能辟恶。明睛益气起阴毒，强骨更医心不足。

## 犀角
生永昌山谷及益州。松脂为之使。恶萑菌。

凡镑为屑，忌火用。

酸苦杀虫犀角屑，去瘴疫瘟除大热。化脓杀蛊可驱邪，明目散痈医毒疖。

## 虎骨
有山林处皆有之。一名实骨。

凡研开去髓，涂酒醋，反覆炙赤色用。

杀鬼驱风大虎骨，治疰恶疮并足疾。止惊辟恶更祛邪，医瘘缓筋除历节。

## 狸骨
今处处有之。

凡研去髓，涂酒炙用。

甘温狸骨医风疰，毒气攻皮无定处。腹疼鼠瘘并疬瘤，痔噎恶疮皆可治。

## 獐骨
在处陂泽浅草中多有之。

凡同虎骨。

甘温獐骨平无毒，善疗诸虚止泄精。肉可补劳安五脏，髓能益气得身轻。

## 獭肝
今江湖间有之。

凡别刮用。

獭肝治鲠味平甘，蛊疰劳风治即安。肉疗时行并水胀，胆分杯酒更无痕。

## 腽肭脐
出西戎。现今东海傍亦有之。凡使以好酒浸炙入药。置睡犬头，腾如狂即是真。

是新罗国海内狗外肾。采之阴干百日，其味甘香美。

海狗肾名腽肭脐，（君，）能除鬼疰及狐狸。更磨癖块安心庸，去血辟邪止梦遗。

## 山麂
生东南山谷。现今有山林处皆有之。

凡烧黑傅痔。

麂肉甘平性且凉，食之胎孕最相妨。发人痼疾并疮疥，此物偏能疗痔疮。

## 麋茸
生南山山谷及淮海边。十月采。

凡同鹿茸。

麋茸性热过于鹿，益血添精大有功。暖膝壮阳医骨痛，散除冷气及诸风。

## 羊肉
羊在处有之。

凡大病后煮熟食。

味甘大热精羊肉，益气调心脏可平。虚损劳伤能治疗，更除风眩及安惊。
```