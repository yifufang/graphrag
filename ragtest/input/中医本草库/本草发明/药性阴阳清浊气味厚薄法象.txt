```markdown
药性阴阳清浊气味厚薄法象
    黄帝曰：阴阳者，天地之道也，万物之纲纪，生杀之本始，故神农曰：天以阳生阴长，地以阳杀阴藏。阳化气，阴化形，故清阳为天，浊阴为地；清阳出上窍，浊阴出下窍。
    清阳发腠理。
    清之清者。
    清中清者，清肺以助天真。
    清阳实四肢。
    清之浊者。
    清中浊者，荣华腠理。
    浊阴走五脏。
    浊之清者。
    浊中清者，荣养于神。
    浊阴归六腑。
    浊之浊者。
    浊中浊者，坚强骨髓。
```