```markdown
五味所伤
    阴之所生，本在五味。阴之五宫，伤在五味，无使过之。（伤其正也。）
    味过于酸，肝气以津，脾气乃绝。（多食酸，则肉胝皱唇揭。）
    味过于咸，大骨气劳，短肌，心气抑。（多食咸，则脉凝色变。）
    味过于甘，心气喘满，色黑，肾气不衡。（多食甘，则骨痛发落。）
    味过于苦，脾气不濡，胃气乃厚。（多食苦，则皮槁而毛拔。）
    味过于辛，筋脉沮弛，精神乃央。（多食辛，则筋急而爪枯。）
    是故谨和五味，骨正筋柔，气血以流，腠理以密，长有天命。
```