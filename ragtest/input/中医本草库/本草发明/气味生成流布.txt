```markdown
# 气味生成流布

经曰：阳为气，阴为味；味归形，形归气；气归精，精归化；精食气，形食味；化生精，气生形；味伤形，气伤精；精化为气，气伤于味。阴味出下窍，阳气出上窍。味厚为阴，薄为阴之阳。气厚为阳，薄为阳之阴。味厚则泄，薄则通；气薄则发泄，气厚则发热。壮火之气衰，少火之气壮；壮火食气，气食少火；壮火散气，少闻生气。天食人以五气，地食人以五味。五气入鼻，藏于心肺，上使五色修明，音声能彰；五味入口，藏于肠胃，味有所藏，以养五气。气和而生，津液相成，神乃自生。
```