```markdown
# 斋食类

## 造粟腐
罂粟与水研细，先以布滤后绢滤去壳，入汤中，如豆腐浆下锅。待滚，入绿豆粉搅成腐。粟二分，豆粉一分。“芝麻腐”同法。

## 麸鲊
麸切作细条，一斤，红曲末染过。杂料物一斤，笋干、萝卜、葱白皆切丝，熟芝麻、花椒二钱，砂仁、莳萝、茴香各半钱，盐少许，熟香油三两，拌匀供之。

## 煎麸
上笼麸坯，不用石压，蒸熟。切作大片，料物、酒浆煮透，晾干。油锅内煎浮用之。

## 五辣酱
酱一匙，醋一（角戋），砂糖少许，花椒、胡椒各五十粒，生姜、干姜各一分，砂盆内研烂。可作五分供之。一方，煨葱白五分，或大蒜少许。
```