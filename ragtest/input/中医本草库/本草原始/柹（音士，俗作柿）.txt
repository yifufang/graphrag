```markdown
# 柿  
其树高大，叶圆有尖而光泽。四月开小花，黄白色。结实青绿色，八、九月乃熟红色。《本草纲目》云：柹从，音滓，谐声也。《说比》曰：赤实果也。《事类合璧》云：朱果也，俗呼为柿。  

*白柿*  
*柿霜*【气味】味甘、性平，微涩，无毒。  
【主治】补虚劳不足，消腹中宿血，涩中厚肠，健脾胃气。○开胃涩肠，消痰止渴，治吐血，润心肺，疗肺痿心热咳嗽，润声喉，杀虫。○温补。多食去面皯。○治反胃咯血，血淋，肠澼，痔漏下血。○霜：清上焦心肺热，生津止渴，化痰宁嗽。治咽喉口舌疮痛。  

*生柿*【气味】味甘、性寒，微涩，无毒。  
【主治】通耳鼻气。治肠胃不足，解酒毒，压胃间热，止口干。○续筋脉气。○同蟹食令人腹痛作泻；同酒食令人易醉或心痛欲死。  

*柿蒂*【气味】微涩，性平，无毒。【主治】咳逆哕气，煮汁服。  

*柿大者如碟*，八棱而扁。其次如拳，小者如鸭子、鸡子、牛心、鹿心之状。皆以核少者为佳。生柿置器中自红者，谓之烘柿。日干者谓之白柿。火干者谓之乌柿。盐水浸藏者谓之醂柿。  

*柿*，《别录》中品。  
【修治】白柿即干柿生霜者。其法：用大柿去皮，捻扁，日晒夜露至干，纳瓮中，待生白霜乃取出，今人谓之柿饼。亦曰柿花。其霜谓之柿霜。  

《尔雅翼》云：俗传柿有七绝：一多寿，二多阴，三无鸟巢，四无虫蠹，五霜叶可玩，六嘉实，七落叶肥滑，可以临书古文也。  

王璆《百一选方》云：一人食蟹，多食红柿，至夜大吐，继之以血昏不省事。一道者曰：惟木香可解。乃磨汁灌之，渐醒而愈。
```