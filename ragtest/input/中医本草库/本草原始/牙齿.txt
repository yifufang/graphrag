```markdown
牙齿
    李时珍曰：两旁曰牙，当中曰齿。肾主骨，齿者，骨之余也。女子七月齿生，七岁齿龀，二十一岁肾气平而真牙生，七七岁肾气衰，齿槁发素。男子八月齿生，八岁齿龆，二十八岁肾气平而真牙生，八八岁肾气衰，齿槁发堕。钱乙云：小儿发蒸蜕齿，如花之易苗，不及三十六齿，由蒸之不及其数也。
    牙齿【气味】甘、咸，热，有毒
    【主治】除劳治疟，蛊毒气。入药烧用。○治乳痈未溃，痘疮倒黡。
    佛牙散：治五般聤耳，出脓血水，人牙烧存性，麝香少许，为末，吹之。
    钱氏小儿方：治痘疮倒黡，人牙烧存性，入麝香少许，温酒调服半钱。
```