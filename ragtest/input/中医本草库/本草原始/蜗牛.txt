```markdown
蜗牛  
生于山中及人家墙垣阴处。头形如蛞蝓，但背负壳耳。色白，头有二角，行则头出，惊则首尾俱缩入壳中。涎画屋壁，悉成银迹。弘景曰：山蜗也。形似瓜字，有角如牛，故名。《庄子》所谓“战于蜗角”是矣。《尔雅》谓之蚹蠃，以其负蠃壳而行。  
蛞蝓生太山池泽，及阴地沙石垣下，似蜗牛，无壳，有二角。故许慎《说文》云：蚹蠃背负壳者曰蜗牛，无壳者曰蛞蝓，俗呼托胎虫。  
田螺《别录》曰：田蠃，生水田中，状类蜗牛，圆大如桃李。时珍曰：蚌属也。《证类本草》载名田中螺。  
蜗牛【气味】咸，寒，有小毒。  
【主治】贼风㖞僻，踠跌，大肠脱肛，筋急及惊痫。○生研汁饮，止消渴。○治小儿脐风撮口，利小便，消喉痹，止鼻衄，通耳聋，治诸肿毒痔漏，制蜈蚣、蝎虿毒，研烂涂之。  
《简易方》：治小便不通，蜗牛去壳，捣贴脐下，以手摩之，加麝香少许更妙。  
蜗牛，《别录》中品。蜗牛似蛞蝓，背上有壳。  
蛞蝓，《本经》中品。蛞蝓似蜗牛，背无负壳。  
田螺，《别录》下品。田螺似蜗, 负壳而大。  
三者功用不大相远。  
蛞蝓【气味】咸，寒，无毒。  
【主治】贼风㖞僻，轶筋及脱肛，惊痫挛缩。○蜈蚣、蝎毒。○肿毒焮热，热疮肿痛。  
《救急方》：治脚胫烂疮，臭秽不可近，蛞蝓十个，瓦焙研末，油调傅之，立效。  
田螺肉【气味】甘，大寒，无毒。  
【主治】目热赤痛，止渴。○煮汁，疗热醒酒。用真珠、黄连末内入，良久，取汁注目中，止目痛。○煮食，利大小便，去腹中结热，目下黄，脚气冲上，小腹急硬，小便赤涩，手足浮肿。捣肉傅恶疮。○压丹石毒。○利湿热，治黄疸。捣，贴脐，引热下行，止噤口痢，下水气淋闭。取水搽痔疮、胡臭。烧研，治瘰疬癣疮。  
田螺壳【主治】烧研，主尸疰心腹痛，失精止泄。○烂者烧研水服，止反胃，去卒心痛。  
《圣惠方》：治小儿头疮，田螺壳烧存性，清油调掺之。
```