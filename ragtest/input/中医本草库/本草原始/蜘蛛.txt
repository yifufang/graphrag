# 蜘蛛
弘景曰：蜘蛛有数十种，入药仅取悬网如鱼罾者。亦称䖦蟱。赤斑者名为络新妇，亦用于方术。按王安石《字说》云：设一面之网，物触而后诛之，知乎诛义者，故曰蜘蛛。
【气味】微寒，有小毒。
【主治】大人、小儿㿉，及小儿大腹丁奚，三年不能行者。○蜈蚣、蜂、虿螫人，取置咬处吸其毒。○主蛇毒、温疟、止呕逆霍乱。取汁，涂蛇伤。烧啖，治小儿腹疳。○主口㖞、脱肛、疮肿、胡臭、齿（匿/虫）。○斑者，治疟疾、疔肿。
蜘蛛，《别录》下品。
【修治】蜘蛛去头足，研膏用。
大明曰：畏蔓菁、雄黄。○时珍曰：蜘蛛入饮食，不可食。
刘义庆《幽明录》云：张甲与司徒蔡谟有亲，谟昼寝梦甲曰：忽暴病，心腹胀满不得吐下，名干霍乱，惟用蜘蛛生断脚，吞之则愈。但人不知甲某时死矣。谟觉，使人验之，甲果死矣。后用此治干霍乱辄验也。此说与《前唐注》治呕逆霍乱之文正合。
壁钱其虫似蛛，作白幕如钱，贴墙壁间。
【气味】无毒。
【主治】鼻衄及金疮出血不止，捺取虫汁，注鼻中及点疮上。亦疗五野鸡病下血。○治大人小儿急疳，牙蚀腐臭，以壁虫同人中白等分，烧研贴之。又主喉痹。