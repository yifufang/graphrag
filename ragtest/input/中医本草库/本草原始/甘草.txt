```markdown
# 甘草

生河西川谷积沙山及上郡。春生青苗，高一二尺，叶如槐叶。七月开紫花，结角作一本生，如相思角，至熟时角拆，子扁如小豆，极坚。根长者三四尺，粗细不定，皮赤肉黄，其味甘甜，故名甘草。《别录》称其为蜜草，又称国老。弘景曰：此草最为众药之王，经方少有不用者，犹如香中有沉香也。国老即帝王师的称号，虽非君主而为君主所宗，是以能安和草石而解诸毒也。甄权曰：诸药中甘草为君，治七十二种乳石毒，解一千二百般草木毒，调和众药有功，故有国老之称。

## 气味
味甘，性平，无毒。君药也。

## 主治
五脏六腑寒热邪气，坚筋骨，长肌肉，倍气力，金疮尰，解毒，久服轻身延年。  
温中下气，烦满短气，伤脏咳嗽，止渴，通经脉，利血气，解百药毒，为九土之精，安和七十二种石，一千二百种草。  
主腹中冷痛，治惊痛，除腹胀满，补益五脏，肾气内伤，令人阴不痿。主妇人血沥腰痛。凡虚而多热者加用之。  
安魂定魄，补五劳七伤，一切虚损，惊悸烦闷，健忘，通九窍，利百脉，益精养气、壮筋骨。  
生用泻火热，熟用散表寒。去咽痛，除邪热，缓正气，养阴血，补脾胃润肺。  
吐肺痿之脓血，消五发之疮疽。  
解小儿胎毒。

头生用能行足厥阴、阳明二经污浊之血，消肿导毒。节主痈疽焮肿。稍生用治胸中积热，去茎中痛，加酒煮玄胡索、苦楝子尤妙。节主治：痈疽焮肿。

甘草，《本经》上品。二月、八月除日采根，晒干。

# 今甘草有数种，其坚实断理粗大者佳，其轻虚纵理及细韧者不堪。

## 修治
去头尾，刮去赤皮。补中宜炙用，泻火宜生用。

甘草气薄味厚，升而浮，阳也。入足太阴、厥阴经。《纲目》曰：通行手足十二经。术、苦参、干漆为之使，恶远志，反大戟、芫花、甘遂、海藻。

《金匮玉函方》：治饮馔中毒，未审何物，卒急无药，只煎甘草、荠苨，入口便活。

《千金方》：治阴头生疮，蜜煎甘草末，频频涂之，神效。
```