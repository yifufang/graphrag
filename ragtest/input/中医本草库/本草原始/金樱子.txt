```markdown
# 金樱子

今南中州郡有，而以江西、剑南、岭外者为胜。丛生郊野中，大类蔷薇，有刺。四月开白花，夏秋结实，亦有刺，黄赤色，形似小石榴，故一名山石榴。又一名刺梨子。《本草纲目》：金樱当作金罂，谓其子形如黄罂也。

【气味】酸、涩，平，无毒。

【主治】脾泄下痢，止小便利，涩精气。久服令人耐寒轻身。

金樱子，《蜀本草》。色黄赤有刺。其子大如指尖，状如石榴而长，其核细碎而有白毛。
```