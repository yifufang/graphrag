```markdown
# 驎竭

今南番诸国及广州皆出之。树高数丈，婆娑可爱。叶似樱桃而有三角。其脂液从木中流出，滴下如胶饴状，久而坚凝乃成竭。赤作血色，故亦谓之血竭。采无时。《本草纲目》云：骐驎，赤马名也。曰骐驎者，隐之也。

【气味】甘、咸，平，无毒。

【主治】心腹卒痛，金疮血出，破积血，止痛生肉，去五脏邪气。○伤折打损，一切疼痛，血气搅刺，内伤血聚，补虚，并宜酒服。○补心包络、肝血不足。○益阳精，消阴滞气。傅一切恶疮疥癣久不合。性急，不可多使。却引脓。○散滞血诸痛，妇人血气，小儿瘛疭。

骐驎竭，《唐本草》。

《南越志》云：骐驎竭，紫（钅丱）树之脂也。欲验真伪，但嚼之，不烂如蜡者为上。今人试之，以透指甲者为真。或云：烧之赤汁出，灰不变色。

【修治】雷公云：凡使勿用海母血，真似骐驎竭。只是味咸，并腥气。骐驎竭味微咸、甘，似栀子气。欲使先研作粉，筛过，入丸散中用。若同众药捣，则化作尘飞也。

得密陀僧，良。
```