# 牡桂

牡桂  
生南海。叶似枇杷，皮薄色黄，味淡少脂肉。气如木兰。一名木桂。  
牡桂【气味】辛，温，无毒。○桂枝：味辛、甘，气微热。主治同牡桂。  
【主治】上气咳逆，结气喉痹，吐吸，利关节，补中益气。久服通神，轻身不老。○心痛胁痛胁风，温筋通脉，止烦出汗。○去冷风疼痛。○去伤风头痛，开腠理，解表发汗，去皮肤风湿。○泄奔豚，散下焦畜血，利肺气。○横行手臂，治痛风。  
牡桂，《本经》上品。  
【修治】牡桂，去粗皮用。  
《经验后方》：治大人小儿吃杂果子多，腹胀气急，取牡桂碾末，饭丸如绿豆大，小儿熟水下五丸，大人十丸，未痊再服。  
牡桂君。