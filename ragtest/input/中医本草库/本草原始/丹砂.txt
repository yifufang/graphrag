# 丹砂

丹砂始生于符陵山，今多出辰州峦洞井中，位于井围青石壁内。当地人欲觅丹砂，常聚干柴纵火焚井，致壁迸裂，始见石床，洁白如玉，砂块生于其上。大块类芙蓉头，小块类箭簇，其甚小者为豆砂、末砂。作墙壁、明彻者为优，成颗粒鹿簌者次之，米砂为下，铁屑最低。火井不如水井者力胜，新井不如旧井者色深。凡治病邪，惟取优等。《本草纲目》云：丹乃石名，其字从井中一点，象丹在井中之形，义出许慎《说文》。后人以丹为朱色之名，故呼朱砂。

【气味】甘，寒，无毒。君药也。

【主治】身体五脏百病，养精神，安魂魄，益气明目，杀精魅邪恶鬼。久服通神明，不老。能化为汞。○通血脉，止烦满消渴，益精神，悦泽人面。除中恶腹痛，毒气疥瘘诸疮。轻身神仙。○镇心，主尸疰抽风。○润心肺，治疮痴息肉，并涂之。○治惊痫，解胎毒、痘毒，驱邪疟，能发汗。

丹砂，《本经》上品。采无时。形如芙蓉，破之如云母，可拆者良。如上等形，入药服食并为佳品。

雷敩曰：砂凡百等，不可一一论。有妙硫砂，如拳许大，或重一镒，有十四面，面如镜。若遇阴沉天雨，即镜面上有红浆汁出。有梅柏砂，如梅子许大，夜有光生，照见一室。有白庭砂，如帝珠子许，面上有小星现。有神座砂、金座砂、玉座砂，不经丹灶，服之自延寿命。次有白金砂、澄水砂、阴成砂、辰锦砂、芙蓉砂、镜面砂、箭簇砂、曹末砂、土砂、金星砂、平面砂、神末砂等，不及一一细述也。

【修治】取好光澈有神者，研末，以流水飞三次方用。

恶慈石；畏咸水；忌一切血。入火则热而有毒，能杀人。○丹砂以石胆、硝石和埋土中，可化为水。

《类编》云：钱丕少卿忽夜多恶梦，但就枕便成，通夕不止。后因赴官经濮上，与邓州推官胡用之相遇，驿中同宿，遂说及连日多梦，虑恐非吉兆。胡曰：某尝如此，惊怕特甚，有道士教戴丹砂。初任辰州推官，求得灵砂双箭簇者戴之，不数日即验，四、五年不复有恶梦。极其秘惜。因解髻中一绛沙袋遗之，即夕无梦。神魂安静。《真诰》及其他道书多载丹砂辟恶，岂不信然？