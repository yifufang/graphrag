# 无名异

无名异  
始出大食国，生于石上。今广州山石中及宜州南八里龙济山中亦有之。黑褐色，大者如弹丸，小者如黑石子。采无时。名无名异者，言无可名其异也。  
【气味】味甘，性平，无毒。  
【主治】金疮折伤内损，止痛，生肌肉。○消肿毒痈疽，用醋调和后外敷。○收湿气。  
无名异，宋《开宝》。  

　　昔人见山鸡被网损其足，脱去，衔一石摩其疮遂愈。乃取其石，理伤折大效，人因傅之。  
谈埜翁《试效方》：若人犯杖，临时用无名异末，温酒服三钱，则杖不甚痛，亦不甚伤。  
《简便方》：治赤瘤丹毒，用无名异末，葱汁调涂，立消。