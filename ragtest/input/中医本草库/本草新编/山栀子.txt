```markdown
山栀子  
    山栀子，味苦，性寒，既能升发又能降泄，属阴中之阳，无毒。入肝、肺二经，亦可入心经。若有佐使药物，可通达诸经。专于泻肝经之火，其余泻火之法，必借他药引经而后再泻。可止心胁疼痛，泻上焦火邪，祛湿热之邪，消五痹黄疸，止霍乱转筋及赤痢。服用后可吐则吐，可利则利。可作臣佐之药，不可作君药。然而山栀子未尝不可为君药。当两胁大痛之时，心君失和之后，若不用山栀为君药，则郁逆急迫，其变有不可言者。用山栀三五钱，佐以甘草、白芥子、白芍、苍术、贯众等药，下喉即痛止，乱即定，其神速之效，有不可思议者。然则山栀又似君臣佐使而无不宜者，关键在于人善用之，而非拘泥也。  
    有人问山栀子能解六经之郁火，为何未言及？难道因其性寒不宜解郁？答曰：山栀子非解郁之药，非因其性寒而略之。郁病非火也，郁久则生火。若不用香附、柴胡、白芍、川芎等解郁之药，而急投山栀子泻火，则火不能散，郁气更结。然则谓山栀子解郁尚不可，况解六经之郁火乎？唯山栀实为泻火之药，安在郁中之火独不降之？然止可谓泻火，终不可谓解郁也。  
    有人问山栀子消火，消肝中之火，何以各经之火俱能消之？答曰：山，栀子非尽能消各经之火。人身之火，唯肝中之火有长生之气，肝火不清，则诸火不息；肝火一平，则诸火无不平。故泻肝火即所以泻各经之火。况有引经之药，引入各经之中，火安得而不平哉？  
    有人问山栀子泻火，能泻膻中之火，膻中为相火。既泻膻中之火，则肾中相火无难泻矣。然用山栀子泻膻中之火而不伤，泻肾中之火而不入，何也？答曰：山栀子入肝，泻肝火即泻肾火。肝为肾之子，子虚则母亦虚，子衰则母亦衰。泻肝火即泻肾火，则山栀子乃肾之仇。见仇而肯纳仇乎？此肾之所以不受也。若膻中乃肝之子，山栀子泻肝，则肝母之火必遁入膻中之子。膻中惊肝母之受伤，火自不散升泄，母衰而子亦衰，此膻中之所以无伤也。  
    有人问山栀子每用于伤寒汤中，以之为吐药，仲景张公亦有秘义乎？答曰：栀子味苦而泻火，伤寒火旺于上焦，用苦寒以泻火，则火性炎上，反击动其火势之腾天，不如因势而上越，随火之气，一涌而出为得。栀子性本可升，同瓜蒂散用之，则尤善于升，故下喉即吐，火出而邪亦出。因其可吐而吐之也，仲景夫子岂好为吐哉？  
    有人问栀子亦寒凉之药，何以不辟之而称道之耶？嗟乎。余非尽恶寒凉也，恶错用寒凉者耳。医道寒热并用，攻补兼施，倘单喜用热而不喜用寒，止取用补而不用攻，亦一偏之医，何足重哉。吾所尚者，宜用热，则附子、肉桂而亟投；宜用寒，则黄柏、知母而急救；宜用补，则人参、熟地而多加；宜用攻，则大黄、石膏而无忌。庶几危者可以复安，死者可以重生，必如此，而医道始为中和之无弊也。
```