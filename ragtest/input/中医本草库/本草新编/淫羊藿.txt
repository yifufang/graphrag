```markdown
# 淫羊藿

淫羊藿，一名仙灵脾。性味辛，气温，无毒。有人误认为其性寒，实则不然。使用时无需用羊脂炒，亦不必去除其刺。入命门经络，治疗男子阳气衰竭无法勃起，治疗妇人阳气衰竭无法生育，延缓衰老、消除昏聩，消除中年健忘，益肾固筋，增强体力、增进志向。补益命门而不致过热，功效胜于肉桂，近世之人尚未知晓。男女虽分阴阳，但五脏六腑本无差异。男子命门寒则阳不举，女子命门寒则阳不生，非男子绝阳不能生育，女子绝阳尚可生产。《本草》中说女子绝阴不产，乃是错误记载。淫羊藿补阳不补阴，以补益男女之阳，使阴阳化生不息。阴中有阳，则男子精热而能施，女子亦精热而能受。若认为补其阴绝，则纯阴无阳，如何生育？此药中年以后之人，正可早晚服用，使无子者得以有子。而《本草》又戒久服有损，想是因命门有火而言。命门有火者，初服即不相宜，又何待久服才致损伤？

或疑淫羊藿温补命门之火，故能兴阳，男子阳道之势，服之则翘然兴举，故知其兴绝阳也。若女子，又从何起验之乎？曰：女子亦未尝不可验也。女子无阳，则小腹寒而痛，服淫羊藿则不痛矣。然此又无形，不足以验也，更有有形之物，可以相验。女子无阳，则玉户之内有一物如含花之蕊者，必升举而不可以手指相探。服淫羊藿，则含花之蕊必下降，而手指可探矣。此蕊，即胞胎之门户，受精之口也，寒则缩，而温则伸，犹男子寒则痿，而温则坚也。以此相验，断不爽矣。而予更有说，无阳者，无命门之火也。夫命门之火，原在肾之中，而不在肾外，淫羊藿补命门之火，亦在肾之中，而不在肾之外，亦何必求验于男女阴阳之物哉。

或问补命门之火者，宜于男子，而不宜于妇人，妇人火动，又安可救乎？夫妇人之欲火盛，非命门之火旺，乃命门之火衰。命门火衰，无以安龙雷之火，而火必越出于肝中，以助肝木之旺。肝木旺，则欲火之心动矣。木能生火，又何制哉，往往有思男子而不可得者矣。治方泻肝木之火，乃一时之权宜也。肝木既平，仍宜补命门之火，龙雷而下安于肾宫，而火无浮动之虞。可见妇人亦必须补命门也。妇人既宜补命门之火，安在淫羊藿但宜于男子，而不宜妇人哉。况淫羊藿妇人用之，又不止温补命门也，更能定小腹之痛，去阴门之痒，暖子宫之寒，止白带之湿。岂可疑止利于男子，而不用之于妇科哉？凡用药之权宜，实非一途可论定也。

或疑淫羊藿助男子之阳，多用之于丸内，未闻用之于汤剂，不识汤剂中亦可用之乎？曰：凡药用之于汤者，即可用于丸，岂用于丸者，而独不可用于汤乎？世医之不用于汤剂，以体轻而不便入箱中。铎实有煎膏之法，备于药笼中尤便，因附载之。用淫羊藿，每次五斤，略揉碎，以滚水泡缸内三日，大锅煮汁至浓者，先取起，又添水煎之，以色淡为度。去滓，将浓汁再煎如糊，乃用锡锅盛之，再蒸煮如厚糊，少投鹿角胶，取其粘也，候冷切块，晒之，则成胶矣。入汤剂中调服佳甚，入丸亦妙也。
```