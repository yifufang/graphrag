# 牡丹皮

牡丹皮，味辛、苦，性微寒，属阴中微阳，无毒。其种子分为赤、白两种，性味相同。入肾、肝二经，兼入心包络。可清解骨蒸之热，止吐血、衄血、呕血、咯血，兼能消瘀血，除癥瘕，安定神志，更善调经，止惊搐，疗痈肿，排脓止痛。可作臣、佐、使药，不可作君药。张仲景将其纳入八味丸中，因此治疗汉武帝消渴之症。消渴本属热证，方中加入桂、附，以火治火，颇为奇妙。此火乃相火，而非实火。相火为虚火，实火可泻，虚火须滋补；阳火可用水折，阴火须用火引。地黄汤中既用熟地、山药滋阴，不用桂、附引火，则火不归源，渴终不可止。但既用桂、附引火，火归于下焦，上焦余热何能顿清。恐命门之火已归肾宫，心包之火仍炎于心位，热必余焰尚存，渴仍不止。故方中又加入牡丹皮，调和于心、肝、肾之间，滋肾而清肝中之木，使木不助心包之火。牡丹皮又能直入膻中，以凉其热，下火既安，上火亦静，火宅之中，不成为清凉之境乎。此为张仲景制方之神，亦牡丹皮之功，实有如是者也。

不特此也，牡丹皮在六味地黄丸中，更有奇议。肾有补无泻，用熟地、山药以补肾，何必用牡丹皮以滋其骨中之髓？若云泻火，已有泽泻；若云健脾，已用茯苓；若云涩精，已用山萸。然则何所取，而又用牡丹皮？不知牡丹皮，所以佐五味之不足也。补阴之药过于寒，则阴不能生；过于热，则阴亦不能生。六味丸中不寒不热，全赖牡丹皮之力，调和于心、肝、脾、肾之中，使骨中之髓温和，而后精闭于肾内，火泻于膀胱，水湿化于小便，肺气清肃，脾气健旺，而阴愈生矣。

或问地骨皮治有汗之骨蒸，牡丹皮治无汗之骨蒸，此为前人之成说，吾子何略而不谈？岂牡丹皮非治无汗之骨蒸耶？铎所亟欲辨者也。夫地骨皮，未尝不治无汗之骨蒸；牡丹皮，未尝不治有汗之骨蒸也。元素将二药分有汗、无汗为骨蒸之法，余不知其何所见而分。据其论，牡丹皮牡而不牝，其色丹，象离阳中之火，能泻，似乎牡丹皮乃阳中之阴，亦宜治有汗之骨蒸，而不宜治无汗之骨蒸矣。总之，牡丹皮乃治骨蒸之圣药，原不必分有汗、无汗也。

或问张仲景制八味丸，经吾子之阐发奇矣，不知更有异闻乎？曰：医道何尽，请于前论而再穷其义。夫火有上、下之分。下火非补不能归，其在上之火，非凉不能息。补其在下之火，则火安而上不炎；凉其在上之火，则火静而下亦戢。虽然牡丹皮补肾水，而不补肾火，似乎下火之炎上，不能使其归于下也。然而，牡丹皮虽不能补肾中之火，实能补肾中之水，补水之不足，即能制火之有余。火有所制，自然不敢沸腾，然后用附子、肉桂，引其下伏，则火藏于至阴之肾矣。牡丹皮亦补肾以益心，而不能补肾以克心者也，似乎上火趋下，不能使其静于上也。然牡丹皮虽不能补肾水克心，实能补肾水以益心气之不足。即能制心气之有余，必有所养，自然常能宁定。然后用附子、肉桂导其上通，则暗交于至阴之心矣。此前论所未及者，而阐发其奇又如此矣。

或又问张仲景八味丸，已发异论，不识六味丸亦有异论乎？曰：六味丸中，别有微义也。牡丹皮用之于六味丸中，岂独凉骨中之髓，以生阴水哉。夫独阴不生，独阳不长。六味丸中，乃纯阴之药也，苟不用阴中微阳之药，入于群阴之内，虽以水济火，似亦为阴虚者之所喜，然而孤阴无阳，仅能制火之有余，不能生水之不足。丹皮虽亦是阴药，入于肾经，但性带微阳，入于六味丸，使阳气通于阴之中，而性亦微寒，但助阴以生水，而不助阳以动火。此仲景夫子立方之本意，铎实有以窥其微，而尽发之也。

或问牡丹皮阴中微阳，又入于群阴之内，恐阳气更微，虽各药亦有兼于阳者，毕竟阴重而阳微也。不知他药如茯苓、泽泻、山药之类，入于群阴之中，全忘乎其为阳矣。惟牡丹皮虽在阴药之中，而阳之气不绝。子试将六味丸嗅之，牡丹皮之气未尝全消，不可以悟其微阳之独存，不为群阴所夺之明验乎。惟牡丹皮于群阴之中，独全其微，且能使茯苓、泽泻、山茱萸、熟地、山药之阳气不散，以助其生阴之速。故牡丹皮用之于地黄丸中，尤非无意也。

或问牡丹皮能退骨蒸之虚热，是亦地骨皮之流亚也，乃先生誉地骨皮之解骨蒸，而不及牡丹皮，岂别有意欤？夫牡丹皮之解骨蒸，虽同于地骨皮而微有异者，非解有汗与无汗也。牡丹皮之解骨蒸，解骨中之髓热也；地骨皮之解骨蒸，解骨中之血热也。骨中不止髓，髓之外必有血以裹之。骨中之髓热，必耗其骨中之血矣；骨外之血热，必烁其骨中之髓矣。故治骨蒸者，二味必须兼用，不可以有汗用地骨皮、无汗用牡丹皮也。此等论，实前人所未谈，言之必惊世人，然予实闻之吾师，非凿空而论也。髓中之热，必耗其骨中之血；骨外之血热，必烁其骨中之髓。故治骨蒸者，二味必须兼用，不可以有汗用地骨皮、无汗用牡丹皮也。