# 鳖甲

鳖甲，味咸，性平，无毒。用醋炙制后使用。可散痃癖症瘕及息肉、阴蚀、痔疽，能除痨瘦骨蒸，兼治温疟往来寒热，可愈肠痈消肿，下瘀血堕胎。

肉，性亦不冷，项下有软骨，也不必去除。鳖甲善于攻坚，又不伤气，阴阳上下若有痞滞不除者，皆宜用之。但宜研末调服，世人多用炙片入汤药煎煮，则不得其功。

或疑鳖肉补阴，鳖甲攻坚，一物而相反，恐未必然。夫鳖原属阴物，以阴补阴，又何疑乎？君之所疑者，以鳖甲之攻坚也。不知鳖性善藏，凡小有隙地，鳖必用甲以钻入之。是其力全在于甲，故用甲以攻坚，原有至理，非私臆也。

或问鳖甲可多用乎？曰：虽其性善攻，而其味仍补。但肉则补多而攻少，甲则攻多而补亦多也。

或问鳖甲善杀痨虫，有之乎？曰：不杀痨虫，何以能除痨瘦骨蒸。骨蒸之病，何以有虫乎？盖虫得湿热而自生，非尽由于传染，因热而得汗，因汗而又热，绝似潮汐之无差，阴阳之有准，安得而不生虫乎？且此虫又不生于肠胃之间，偏生于骨髓之内，不用鳖甲，安得入至阴之中，引群阴之药以滋其髓乎？倘止大补其阴，而不用杀虫之味，则所生之髓，止足供虫之用。然杀虫之药又多耗髓，虫死而骨髓空虚，热仍未去。热未去，而虫又生，病终无已时也。鳖甲杀虫，而又补至阴之水，所以治骨蒸之病最宜。

或问鳖甲杀骨中之虫，不知助之何药，杀虫而又补髓也？曰：杀骨中之虫，止消鳖甲一味足矣，所佐之补阴者宜商。铎受异人之传，欲与天下共商之。方用鳖甲一斤，醋炙，益之地骨皮半斤，丹皮四两，熟地一斤，山茱萸半斤，地栗粉半斤，白芍、白术、薏仁各四两，玄参三两，北五味子二两，沙参六两，各为末，山药一斤，为糊，打为丸。久服虫尽死，而骨蒸亦愈。[批] 此方极为灵验，对于痨瘵之症，亟需服用。

铎观其方，妙在用鳖甲为君，地栗粉、山茱萸为佐使，以攻杀其内外之虫。又妙在群阴之药不寒不热，凉骨中之热，即生骨中之精，补攻兼施，似可常服而收功者也。世不乏明眼之人，必能知此方之妙也。

或疑龟甲可以煎膏，而鳖甲独无煎膏者，岂不可为膏乎。然而龟、鳖实皆阴物，何以古人绝无有论及之者？曰：鳖甲不可作膏，前人亦尝论及，但惜略举其端而不畅论，今请大彰其义。夫龟与鳖，虽同是阴类，而性实不同。龟性喜出，而鳖性喜入，龟性静而不动，而鳖性动而不静。故龟长于补而鳖长于攻，龟可为膏以滋阴，而鳖可为末以攻坚也。滋阴者，可以久服受益，攻坚者，可以暂用成功。虽鳖甲入之补阴之中、攻坚之内，未尝不可久用以滋阴，而终不可如龟之煎膏单用之而常服，此古人所以取龟作膏，而独弃鳖甲也。