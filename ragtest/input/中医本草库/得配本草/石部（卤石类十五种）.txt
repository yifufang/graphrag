```markdown
# 石部（卤石类十五种）

## 食盐
漏芦为之使。  
咸、微辛、寒。走血，软坚，润燥，引吐。熨痛，洗风目，揩牙齿，祛蚓毒。  
和童便，治霍乱绞痛，通大小便。  
煅赤，研，河水煎沸，啜之，探吐热痰数升，病笑不休，即愈。  
多服损心肺、伤骨。

## 青盐（即戎盐）
甘，微咸，凉。治喉痹、口疳、虫牙、恶疮疥癣。  
得平胃散，治黄疸。  
得红曲、山楂，消肉积。  
得大枣，去核入矾烧研，搽小儿甜疮及耳生烂疮。  
醋拌，入瓷瓶煅过用。  
服此终身忌荞麦。  
昔人往往以青矾为胆矾，误矣。

## 凝水石
甘，微寒。利水，清热，除湿，解毒。治水肿，痰饮，咳逆，喉痹，目赤，疮毒。  
煅用生肌，生用解毒。  
多服损心肺、伤骨。

## 绿矾（一名皂矾，一名青矾，煅赤者名矾红）
畏醋。  
酸、凉。消积滞，燥脾湿。治喉痹、口疳、虫牙、恶疮疥癣。  
得平胃散，治黄疸。  
得红曲、山楂，消肉积。  
得大枣，去核入矾烧研，搽小儿甜疮及耳生烂疮。  
醋拌，入瓷瓶煅过用。  
服此终身忌荞麦。  
昔人往往以青矾为胆矾，误矣。

## 胆矾（即石胆）
水英为之使。畏箘桂、芫花、辛夷、白薇。  
辛、酸，寒。有毒。入足少阳经。涌吐风热痰涎，发散风木相火。杀虫消痈，疗咽喉口齿疮。  
得醋，灌百虫入耳。（漱喉吐痰涎，喉痹立效。）  
得蜜调，敷诸痔肿痛。  
配龙胆草，煅烟尽红透，出火气，研细末，搽走马牙疳臭烂极急者，神效。  
配炒白僵蚕，研，吹喉痹、喉气。  
入黑枣内煅研，敷牙疳。  
涂铜铁上，烧之红者为真。明亮如翠琉璃，似鸭嘴色者为上。

## 石硫黄
曾青、石亭脂为之使。畏细辛、朴硝、铁、醋、黑锡、猪肉、鸭汁、余甘子、桑灰、益母、大盐、车前、黄柏、石韦、荞麦、独帚、地骨皮、地榆、蛇床、蓖麻、菟丝、蚕沙、紫荷、菠蓤、桑白皮、马鞭草。忌禽兽血。  
酸，有毒。大热纯阳，入足少阴经。去冷积，止水胀，杀脏虫，除鬼魅。  
得半夏，治久年哮喘。  
得艾叶，治阴毒伤寒。  
得鸡子煎香油，调搽疥疮。  
得枯矾，治气虚暴泻。  
配雄黄为末，绵裹，塞耳卒聋闭。  
配滑石，治伤暑吐泻。  
烧烟熏嗅，咳逆打呃立止。  
研细末，掺诸疮胬肉，如蛇出数寸。  
出番舶、黄色莹净者良。用莱菔剜空，入硫黄合定，糠火煨熟。以紫背浮萍、青蒿汁煮，汁尽为度；再用百部、柳蚛、东流水煮，皂荚水淘去黑浆用。或用猪大肠煮烂用。  
阴虚者禁用。

## 人生一身，阳常有余，阴常不足。每见虚热者，补阴之剂，投之半载一年，未即有效，遂以滋阴为无济，不若补阳以生阴。且云怯病内必有虫以食其髓，惟硫黄下补命门，兼可杀虫，因之日服寸匕，以期速效。讵知阳火日盛，阴水益燥，速之使毙而莫之知也。且果系虚寒，亦应补气以回阳。乃用此酷烈之药而毒之死，何哉？

## 矾石（即白明矾）
甘草为之使。畏麻黄、红心灰藋。恶牡蛎。  
酸、咸、涩。入肝肺二经。燥湿解毒，杀虫坠浊，追涎化痰，除风去热，止血定痛。蚀恶肉，生好肉，除痼热在骨髓。治惊痫喉痹，风眼齿痛，鼻中息肉，脱肛漏下，阴挺阴蚀，疔毒恶疮，瘰疬疥癣，虎犬蛇虫咬伤。  
得肉桂，治木舌肿强。  
得皂角末，吐中风痰厥。  
得甘草，水磨，洗目赤肿痛。  
得朱砂，敷小儿鹅口。  
得铜绿，泡水，洗烂弦风眼。  
得蓖麻仁、盐梅肉、麝香，杵丸绵裹，塞鼻中息肉。  
得细茶叶五钱、生白矾一两，蜜为丸如梧子大，治风痰痫病。（一岁十丸。）  
配黄丹，搽口舌生疮。  
配好黄蜡，溶化为丸，治毒气内攻，护膜止泻，托里化脓。  
配盐，搽牙关紧急，并点悬痈垂长。  
配牡蛎粉，酒下，治男妇遗尿。  
配黄蜡、陈橘皮，治妇人黄疸。（如经水不调，或房事触犯致此疾者，用调经汤下。）  
研生白矾吹喉痹肿闭。  
蘸石榴皮擦皮癣。  
生用解毒，煅用生肌。煅过即为枯矾。

## 怪症：遍身生疮，状如蛇头，此热毒郁于内，寒气包于外，久之从皮肉攻出，故外形如此。用蜡矾丸服之自愈。
```