# 皂荚

皂荚味辛、咸，性温，有小毒。主治风痹、死肌、邪气、风头、流泪、开通九窍、杀灭精虫、治疗腹胀、消食、缓解咳嗽、消除囊肿、妇人胞衣不下、明目益精。可作洗头药，不可用于煎汤。生于雍州川谷及鲁邹县，形如猪牙者为佳。九月、十月采收荚果，阴干。（柏实为辅药，与麦门冬相恶，畏空青、人参、苦参。）

皂树高大，叶如槐树，瘦长尖锐，枝间多刺，夏开细黄花，结实多种，以长而肥厚、多脂黏者为佳。其树多刺难攀，采时以篾箍树，一夜荚果尽落。有不结实者，凿树为孔，入生铁三五斤，泥封之，即结荚。以铁槌击树则自损；铁碾碾之，久则成孔；铁锅烘之，多爆片脱落。（《纲目》。）

卢芷园曰：皂荚喜铁，遇铁则生，铁器遇之而损，有吸铁精华之能。然皂为北方之色，铁为五金之水，味辛且咸，子母相生，默相感召如此。如肺有寒邪，黑痰胶固不可拔而为喘咳，膺胸、咽喉之疾者宜之。凡嚏则肺气通于鼻，皂荚一嗅辄嚏，若磁之吸铁，其亦肺邪之出路欤！

刘潜江云：皂有不结实者，凿孔贯以生铁，便能结荚，是此木之生化原在金也。夫风木变青，皆由于不得化，风木属阳，阳极于上，不得阴以化，则阴从之，此上窍壅塞之所由；若阳实而阴不化，斯下窍壅，皆风木之化穷也。惟皂荚得金之辛，归水之咸，是木得金化以趋水，乃孕育而无穷，所谓有化乃有生。他风剂之以驱散为功者，固万万不侔也。予谓：皂荚之治始终只在风闭，风闭之因有二端，一者外闭毛窍，如风痹、死肌、邪气；一者内壅九窍，如风头、泪出是已。故刘潜江但释风所以闭窍之义，全体自明，第阳不化而阴从、阳实而阴不化两语，尚宜辨析。以壅上窍者，多挟痰涎；壅下窍者，多系燥化故也。夫生人之阴本上行，阳本下降，况阳冒于上，不化阴而化火，则阴必上救，上救之阴不能济阳，徒被阳烁，变为痰涎，益生壅阻，以清明七窍，本属坎离之化故也；阳下沉而为实，纵使阴亦下溜，惟被其蒸逼，倏而遂干，以肠胃本皆阳明燥化故也。虽然，是皆阳气耳，又何以指之为风？夫惟上窍本清阳之出入，下窍本浊阴之所泄，使但为阳气，又何以生壅阻？且既上至心、肺，未有不从阴化者，苟不从阴化，则非风而何？其阴之溜下至于肾，亦未有不从阳化者，苟不从阳化，亦只是风而已。况毛窍之间，得津则通，不得津则痹，痹而且有死肌，斯津之不至明矣。亦非风之扇，何以得至于此？故《本经》他处于痹，有谓之湿痹者，有谓之风湿痹者，有谓之寒湿痹者，有谓之风寒湿痹者，惟此则但曰风痹。而仲景之用皂荚，则惟皂荚丸一方，所治乃咳逆上气，时时唾浊，但坐不得眠，亦可见其气自上而痰自随，气不从阴化，痰不从阳化矣。更征以《千金》桂枝去芍药加皂荚汤方，治肺痿，吐涎沫，不必开阴以布阳，却宜从金以化木，又可见其阴与阳之相从，徒相轧而不相入矣。用是物者尚其识之。