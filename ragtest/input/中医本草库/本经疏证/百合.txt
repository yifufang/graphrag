```markdown
百合
    味甘，性平，无毒。主治邪气、腹胀、心痛，通利大小便，补益中气，消除浮肿、胸胀、痞满、寒热、全身疼痛及乳汁难下、喉痹，止住涕泪。一名重箱，一名磨罗，一名中逢花，一名强瞿。生长于荆州川谷，二月、八月采挖其根，晒干。
    百合根如汤匙，色白，数十至数百片相互包裹。用其瓣种植，三月生苗，高二三尺，一茎直上，四向生叶，叶似短竹叶，色青，近茎处微紫，至四五月茎端开白花，花长五寸，六瓣，垂红蕊，结实似马兜铃。此有数种，唯白花者入药。（参《图经》《纲目》。）
    对邪气、腹胀、心痛之症，能通利大小便以治愈，似为通利之物矣，何以复能补中益气？不知唯有在通利中能补中益气，方足为百合，而其用可明也。百合之根味甘色白，是土金相辅相成；其叶四指，其花六出，是金水相生。花叶者，凡物发舒之气；根荄者，凡物复命之源。今发舒者四指、六出而外射，复命者十百相攒而内抱，故曰百合，百者，推数之极也。小便者，化于肺而出于膀胱，金水之相接也；大便者，化于胃而出于大肠，土金之相接也。设使阳不化阴，大小便不利焉，其治固无与于百合矣；若阴不济阳，虽化而不能出，则舍百合其谁与归？然须审定其滴滴归源之故，未可谓大小便不利，凡缘阴不济阳者，皆可用百合也，且大便不通则气阻于下而腹胀，小便不通则饮停于上而心痛者，比比也，岂遂尽可以百合治之乎？虽然大肠燥热，大便不通，则小便必利；膀胱不化，小便不利，则大便必溏。故夫大小便俱不通，既腹胀复心痛者，方得为土不生金，金不化水，于是而百合遂为确然不可易之物矣。引土气以就金，导金气而下注，茯苓、猪苓、泽泻之功伟矣，而无与于大便；土郁夺之，金郁泄之，大黄、芒硝、枳实、厚朴之能事尽矣，而无与于小便。若大戟、芫花、甘遂、葶苈，能大小便俱通矣，而不能补中益气，能补中益气，复大小便俱通，吾知无与百合并者矣。何则？根荄，其体也；花叶，其用也。其用外出，黄体内抱，以是知其所通利者邪气，而正气仍不失内顾也。虽然，吾犹有说焉，凡通降之物直行者多，此则横行，何也？盖其叶四指而不昂，其花六出而下垂，其根千百相攒而横叠，善夫！《经脉别论》之论小便，曰：水精四布，五经并行，是知水气自肺抵膀胱，元非一线直行者也。
    然则百合病治法，辗转不离百合。论中不言有邪气，何耶？夫此固不待言有邪而可喻者也。《伤寒论》凡言太阳病吐之后、下之后、发汗后则甚多，未有吐之后、下之后、发汗后更加一者字之例。曰吐之后者、下之后者、发汗后者，可见其病发于汗、吐、下后矣，倘不有邪，何以施汗、吐、下耶？玩百合知母汤，可以见汗则伤气，邪搏于气分，为消渴、热中也；玩百合代赭汤，可以见下则伤血，邪搏于血分，为血脉中热也；玩百合鸡子汤，可以见吐则伤上，邪扰于心，为烦懊不寐也；玩百合地黄汤，可以见不经吐、下、发汗，则系百脉一宗，悉致其病，无气血、上下之偏矣。所谓百脉一宗者何？《平人气象论》曰：胃之大络，名曰虚里，出于左乳下，其动应衣，为脉宗气，是最近于心，乃著邪焉。是以意欲食复不能食，常默默，欲卧不得卧，欲行不得行，饮食或有美时，或有不欲闻食臭时，如寒无寒，如热无热，皆心中辗转不适之状；口苦，小便数，身形如和，其脉微数，皆心中热郁气悗之征，以此例之邪气腹满、心痛，盖有若合符节者，而治法始终不外百合，则以心本不任受邪，心而竟为邪扰，则不责将之谋虑不审，即责相之治节不行。今邪阻于上而不下行，为肺之不主肃降无能遁矣，故欲征其愈期，亟宜验其小便，凡溺时必肺气下导，小便乃出，今气拄于头，即欲下行，上先有故，则肺形之轩举不垂、气之支结不降，亦又何疑？乃头中之不适，复分三等，其最甚者，至气上拄而为痛，其次则不痛而淅淅然，又其次则因小便通而快然，即此验其轩举、支结之浅深微甚，既了然如指掌矣。况合之以百合地黄汤下云：大便当如漆；百合滑石散下云：微利者止服，热则除。则百合之能利大小便，又岂有殊于《本经》之旨哉？要之，百合病之邪是余邪，以其多在发汗、吐、下后也；百合所治之邪是虚邪，以其利大小便，仍不失返顾根本也。百合之性，从横行而下行，以其形也；百合之用，能使痰涎别于津液，以其渍之则白沫自出也。即《别录》所谓除浮肿、胪胀、痞满、寒热、通身疼痛、乳难、喉痹何？莫非邪阻肺气，能横不能下。止涕泪，又莫非津液能上不能下耶。百合之能事尽矣。
```