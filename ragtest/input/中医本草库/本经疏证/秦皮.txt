# 秦皮

味苦，性微寒，大寒，无毒。主治风寒湿痹，驱散寒气，清热，消除目中青翳白膜，治疗男子少精，妇人带下，小儿痫病，身热。可作洗目汤，长期服用可使头发不白、身体轻盈、皮肤光润、体态丰腴、生育有子。别名岑皮、石檀。生于庐江川谷及冤句。二月、八月采收树皮。阴干保存。（大戟为辅药，忌与吴茱萸同用。）

秦皮其木小而高，形似檀木，枝干皆呈青绿色，叶如匙头大小而不光亮，无花无实，根如槐树，其皮有白点而不粗涩。取皮渍水，水即变碧色。（《唐本》《图经》。）

凡草木若得地力偏厚，便向上接天而乔耸瘦弱；若得天气偏厚，便频资地气而圆短肥大；若得天地之气均厚，则高大；若得天地之气均薄，则丛生。凡物之气禀于天，味禀于地，色与香虽出于物，亦不能不囿于气味，故香丽于气，色丽于味。其入人身，则得于天者行阳，得于地者行阴，所谓从其类也。虽然，气之寒者凉者，从阳入阴；味之辛者甘者，从阴入阳。色之青者赤者，不能不上行；臭之腥者臊者，不能不下降。秦皮者，高耸而小，味苦气寒，色青以碧，为禀阴气厚而行于阳。夫色之青碧，畅茂盛长之应也；气味之苦寒，严厉肃杀之应也。《本经》之于风寒湿痹，洗洗寒气，除热，是于严厉肃杀中行畅茂盛长之化也；仲景之于厥阴病治渴欲饮水之热利，是于畅茂盛长中振严厉肃杀之威也。而其用在皮，凡木之皮主抽吮津液以上行，故肝胆之火上行而水不继者，服之有功。其皮又青而有白点，皮者肺之合，目之白睛为肺所主，故白睛有青翳白膜者，服之亦有功。少精者，地气不吸于天也；带下者，阴精不返于阳也，引其阴以交于阳，致其阳以行于阴，即《阴阳应象大论》所谓精食气，精化为气者是也。