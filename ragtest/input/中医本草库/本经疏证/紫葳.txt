```markdown
紫葳  
    味咸，性微寒（《大观》本作酸，性微寒，《太平御览》引作咸，今尝此物味实咸，故从《御览》改正）。无毒。主治妇人产后乳汁余疾、崩中、癥瘕血闭、寒热羸瘦，养胎。茎叶味苦，无毒，主治萎蹶，益气。一名陵苕，一名茇华。生于西海川谷及山阳。  
    紫葳，即凌霄花，野生藤蔓仅数尺，依附大木向上生长，可达数丈，年久藤茎粗如杯。春初生枝，一枝数叶，叶尖长有锯齿，深青色，自夏至秋开花，一枝十余朵，花大如牵牛，花头五瓣，赭黄色，有细点，秋深更赤。八月结荚如豆荚，长三寸许，其子轻薄如榆仁、马兜铃仁，其根状如兜铃根。秋后采收。（《纲目》。）  
    紫葳附木而生，直上颠顶，其形象入肝；其花先黄后赤，灿烂弥久，其色如血，故所主多肝家血分之疾。然其治崩中，仅治产乳余疾之崩中；其治寒热赢瘦，亦仅治癥瘕血血闭之寒热赢瘦，且治癥瘕血闭矣。其性似行血之物，乃偏能治崩中，又善养胎，何也？夫紫葳性寒，寒则能凉血；味咸，咸则能凝血。尝见宰豕、羊、鸡、鹜者，必先取器贮水与盐，以承其血，搅和而煮之，则血凝为块，既能凉血复能凝血，又何患其不能养胎？产乳之余，血气溃乱剽疾，故为崩中，若他崩中，则不必血不凝矣，寒以凉之，盐以凝之，其能止不凝之崩中，亦易易耳。惟癥瘕为病，有血闭者，有血不闭者，然皆属里，与表无与，则不必有寒热，癥瘕血闭而有寒热且羸瘦，则必血与邪热相搅，血欲凝而不得，邪欲出而不能，因以内结癥瘕，外相凌薄，气日耗而肌肉日渐消瘦，若用紫葳，实一举两得焉。仲景鳖甲煎丸，行气消瘀，和中解外，各有其物，所以必用紫葳，正由此也。
```