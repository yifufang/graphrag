```markdown
# 瓜蒂

味苦，性寒，有毒。主治水肿，身体四肢浮肿，能利水，杀蛊毒，治咳逆上气，及食诸果后病在胸腹中者，皆可吐下。可去除鼻中息肉，治疗黄疸。生于嵩高山间平地泽中，七月七日采摘，阴干保存。

甜瓜仲春种植，挖坑如斗大，放入瓜子四枚，大豆三枚，瓜苗出土生数叶后，掐去豆苗，因豆苗细弱需借豆苗扶助出土，若豆苗生长又恐妨碍瓜苗。地须多锄，使瓜苗繁茂蔓延，可达丈许。叶大数寸，五六月开黄花，六七月瓜熟，形色不一。选用瓜蒂需团而短、色青绿者为佳，收子须拌盐藏方能久存。（参《齐民要术》《纲目》。）

卢子繇曰：瓜形如实，生于须蔓间。蒂，为瓜缀蔓之处。其性偏蔓延，末繁于本，故少延即腐。《尔雅》云：其绍瓞。疏云：继本曰绍，形小曰瓞。故近本之瓜常小，近末之瓜转大。凡果实吮抽津液，唯瓜最盛，而吮抽之枢惟蒂，是以瓜蒂具彻下炎上之用，乃蒂味苦而瓜本甘，以见中枢之所以别于上下内外，诚涌泄之宣剂、通剂也。

刘潜江曰：瓜以二月下种，蔓延而生，是由风木以达水；花于五六月，其色黄，是秉火气以致土，乃吐。花即有蒂，蒂味苦，实即结于蒂上而味甘，是又为达水气以至土，其所以舍甘而独用苦者，正以苦能达甘之用也。甘之用云何？盖不止达水以至土，更先能达水以，故蒂之苦，其气本于火；瓜之寒，其气畅于水，观其末大本小，可知厚孕于水气。火原在水中，至夏而火毕达，火之毕达，正水之毕达也。夫土之甘本备四气，而以水火为用，至于水火毕达，则土之用乃得际于极上。胃气之至于肺，以布四脏，皆由此也。即是以思，则其疗诸证之功，如火能达，则风与热之为患者俱散；水能达，则湿与寒之为患者俱散。水火既达，土亦自达矣，何况湿热黄疸，其病原在土之体，又何不达之有哉？

观病如桂枝证，头不痛，项不强，寸脉微浮，胸中痞硬，气上冲咽喉，不得息者，此为胸有寒也，当吐之；病人手足厥冷，脉乍紧者，邪结在胸中，心中满而烦，饥不能食者，病在胸中，当须吐之，皆瓜蒂散主之。太阳病中暍，身热疼重而脉微弱，此以夏月伤冷水，水行皮中所致，宜一物瓜蒂汤。则知瓜蒂之治胸中实矣。观少阴病，饮食入口即吐，心中温温欲吐，复不能吐，始得之，手足寒，脉弦迟者，此胸中实，不可下，当吐之。若膈上有寒饮，干呕者，不可吐，当温之。则知虽胸中实，但兼干呕，遂不可用矣。观胸上诸实，胸中郁郁而痛，不能食，欲使人按之，反有涎唾，下利日十余行，其脉反迟，寸口脉微滑，此可吐之，吐之利即止，则知虽喜按下利，但胸中实而痛，即可用矣。观太阳病，当恶寒，不恶寒，关上脉细数，为吐之过，则知凡胸中未痞硬者，皆不可吐矣。所以然者，瓜蒂属火，为土防水之门阈，乃抽吮土气之物，非抽吮水气之物，故主吸地中滋润以益瓜。凡栽瓜者，必使其蔓不著田塍。若田塍燥则蒂反浥瓜中脂液以救蔓，田塍有水则蔓烂蒂落，此瓜蒂之仅能抽吮寒气、热气、湿气，而于水饮则忌之，于土之燥者益忌之。是吐后腹中饥，口不能食，不喜糜粥，欲食冷食所由见也。然则宿食在上者宜吐之，则非寒、热、湿而与水饮同为有形之物矣。此又当作何解？夫吐水多系虚证，吐食多系实证，以土著水则淖，非若他物之著土，但去其物，土犹夫故者比也。

瓜瓣即瓜子，《唐本》注称其主腹内结聚，破溃脓血，最为肠胃脾内壅要药。核之《金匮》治腹裹脓血之肿痈，《千金》治咳吐脓血之肺痈，若合符节。盖瓜之中裹大津液为瓤，子即依于瓤内，瓤善溃烂，子终不因之烂，则其能于腐败之中自全生气，即善于气血腐败之中全人生气矣。予尝仿是意，用治痰之浓厚色黄者多有效，由是推之，其可用处亦不少矣。
```