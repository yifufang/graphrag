```markdown
薏苡仁  
    味甘，性微寒，无毒。主治筋脉拘急、屈伸不利，久患风湿痹症，能下气。可除筋骨中的邪气，使肢体恢复知觉，通利肠胃，消除水肿，使人食欲增进。长期服用可轻身益气。其根可驱除三虫。别名有解蠡、屋菼、起实、（竹/赣）。生于真定平原、沼泽及田野。八月采收果实，采根无季节限制。  
    薏苡二、三月宿根生苗，叶如初生芑芽，五六月抽茎，高三四丈。开红白花，结穗成实，有二种：一种尖而壳薄黏牙者为薏苡，其米青白色如糯米；一种圆而壳厚坚硬者为菩提子，仅可作念珠。九、十月霜后采收。根白色，大如匙柄，纠结而味甘。（《图经》，参《纲目》。）  
    《灵枢·经筋》篇说筋寒则收引，热则纵弛，与《素问·生气通天论》“湿热不攘，大筋软短，小筋弛长”不符。因筋之性，寒则坚劲，坚劲则短缩；热则软缓，软缓则弛长，此为不挟湿者言。若挟湿，则大筋横胀，横胀则软短；小筋纵伸，纵伸则弛长。遇湿遂胀，凡物皆然，特能短而不能劲，此所以与因寒而缩者异。寒收热纵为理之常，故应速；大缩小伸为理之变，其应必迟。何也？以“湿热不攘”句见之。因于湿，首如裹，此时尚未挟热。湿性最迟，至其化热，非一朝一夕之故。既已化热，尚不除而去之，渐渍于筋，至筋被湿而胀焉，则迟之又久矣。玩《本经》“久风湿痹”之“久”字，正与是义相孚。何者？筋急拘挛、不可屈伸，知其不缘被寒而收引，乃可更用微寒之薏苡。惟筋急拘挛不能屈伸之属于久风湿痹者，方见其不因于寒。以始传寒中，末传热中，原外感之常理耳。虽然，以从容不迫之薏苡，而主筋急拘挛不能屈伸之久风湿痹，得毋贻养痈之咎欤？物性亦各有当矣。薏苡作穗结实于插禾之前，而采掇必于获稻之后，冲冒湿热以成其体，饱吸秋肃以炼其质。  
    然则薏苡附子败酱散之治肠痈，亦有缓急可言耶？夫身甲错，是急之微；腹皮急，是急之甚。按之濡，是缓之形；如肿状，是缓之著。盖湿气瘀血盘踞于内，势将酿热成痈，而先格寒于外，故其病为内缓而外急也。夫腹无积聚，是内热未甚。身无热，则外寒方猖，正格热于内，内热将甚之兆也，故其脉为数。不然，焉有肠内生痈，犹可用附子之理哉？虽然，湿与血踞于肠，终竟内有根而外无根。无根者易倾，有根者难拔。故附子之追寒破结，仅十七分之二。而清热去湿之薏苡，既有十分，又益之以败酱五分，俾解热毒而钟生气，于瘀浊垢秽之中生气昌，斯瘀浊垢秽行矣。或谓肠痈脉数用附子，肿痈脉迟紧反用消黄，何故？盖玩两条之旨，肠痈病在小肠，小肠者水谷杂居，故为太阳寒水之腑。肿痈病在大肠，大肠者有滓秽而无水，故为阳明燥金之腑。太阳者多血少气，阳明者多气多血。气属阳，血属阴，则阳明之易为燥热，较之太阳殊矣。然则何以证其为太阳与阳明？夫身无热，脉数，太阳也。发热，汗自出，小便自调，阳明也。服药后小便当下，小肠也。服之有脓当下，无脓当下血，大肠也。以燥金之腑，最易化热之区，而所用者消黄，犹不可证以薏苡为君，附子为佐者，非欲其入寒水之腑，多血少气，最难化燥之区耶？薏苡非入小肠之物，小肠有湿热则用之，此可见某药入某经、某脏、某腑之为凿矣。
```