# 艾叶

艾叶  
味苦，性微温，无毒。主治灸疗百病，可煎服，止腹泻、吐血，治下部（匿/虫）疮，妇人漏血，通畅阴气，生肌肉，驱散风寒，使人有子。别名冰台、医草。生于田野。三月三日采收，晒干。煎煮时勿使见风。  

艾草二月宿根萌发新苗，形成丛生状，其茎直立，白色，高四五尺。叶片四面舒展，形似蒿草，分为五尖，叶尖再分小尖，叶面青背白，有绒毛而柔厚。七八月间叶间生出穗状花序，如车前草，细小花朵，果实累累满枝，内有细小种子，霜后枯萎。五月五日连茎割取，晒干。收取叶片。（《纲目》）  

张茂先曰：积艾三年后燃烧，津液凝结成铅锡，此谓借阳通阴；又曰：削冰成圆，举以向日，艾草承其影则生火，此谓隔阴化阳。借阳通阴，为艾灸病之法；隔阴化，为艾入汤之例。《异法方宜论》曰：脏寒生满病者，其治宜灸焫；痛生于内者，其治宜毒药。仲景于阴壅阳微者，每用灸法，而汤中入艾必配寒剂，在《伤寒论》《金匮要略》可循其绪而推之也。曰脉浮热盛，反灸之，此为实，实以虚治，必咽燥、唾血；曰微数之脉，慎不可灸，因火为邪，则为烦逆，追虚逐实，血散脉中，火气虽微，内攻有力。此可见灸之为法，能治阳虚阴蔽，而追虚逐实，行血脉中者也。曰吐血不止，曰妇人有漏下，有半产后下血不绝，有妊娠下血，假令妊娠腹中痛为胞阻，柏叶汤有干姜、马通之温，柏叶之寒；胶艾汤有阿胶、地、芍之寒，芎、归之温，此可见皆以艾隔阴而化其阳矣。虽然，灸法犹易明也，隔阴而化阳奈何？盖阴蔽而格阳，阳浮而不入阴，斯时也，以阳药通阴，则助浮阳之焰；以阴药摄阳，则增阴滞之凝，设非以此交而通之，承而化之，无十全法矣。譬如《别录》所列主治吐血、妇人漏血，其义既已可识，而下利、下部（匿/虫）疮，不谓之湿在中，而阳不得下，不可也！以是参之，然乎？否耶！