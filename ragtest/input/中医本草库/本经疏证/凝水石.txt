```markdown
凝水石
    味辛、甘。性寒，大寒。无毒。主治身热，腹中积聚邪气，皮肤如火烧般灼热，烦躁满闷，可饮入水中。能解除时气热盛、五脏伏热、胃中热烦满，止渴，治疗水肿、小便不通。长期服用不觉饥饿。又名白水石、寒水石、凌水石。颜色如云母可析者为佳，是盐之精华。生于常山山谷，又生于中水县及邯郸。（可解巴豆之毒。畏地榆。）
    凝水石生于盐碱地积盐之下，精液渗入土中，经年累月至泉中凝聚成石，大块有齿棱，如马牙消，清莹如水晶，也有带青黑色者，皆至暑月回润，入水浸久亦可化。（《纲目》。）
    水必经历死亡方成咸味，借助土壤为依托，则生气复现。其有受烹于火，日结为盐者，性遂转温。其有才经烹炼，自渗入地得成晶莹如石者，岁久火退，既未接乎黄泉，尚钟气于膏壤，以形体论则属金类。然其源本水，其所趋亦水，故虽伏土中，遇水能化。陶隐居云：末置水中，夏月可使为冰。是其阴凝之甚，肃厉之严，纯乎寒化，似非他物能间。而其味乃辛，则仍能外达皮毛，非仅寒中一节已也。身热，腹中积、邪气聚，是内为本外为标；皮中如火烧，烦满，是外为本内为标。均可以是化水饮之者。盖是物之生原，贯彻水土标本。当其为水之死，固已背阴向阳，迨与土化烹炼为盐，则转而温。乃不肯保其温，复溜于下以变为寒，仍与水化而味犹辛，则其假散而联为聚，即聚而复为散昭然矣。身热、皮中如火烧，散也；腹中积聚、邪气烦满，聚也。聚而能散，则在内者释散而终不能聚，则在外者已，又何必究其为标与本哉？风引汤入此于中，以治外热内满，亦可见其满之不仅为实，而热则已造其极。故与大黄、石膏、滑石伍以胜外热，而内之满终不能废干姜、桂枝矣。
```