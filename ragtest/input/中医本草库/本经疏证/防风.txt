```markdown
# 防风

味甘、辛。性温。无毒。主治大风、头眩痛、恶风、风邪目盲无所见、风行周身、骨节痛痹、烦满、胁痛胁风、头面去来、四肢挛急、字乳、金疮内痉。久服可轻身。叶主治中风热汗出。一名铜芸，一名茴草，一名百枝，一名屏风，一名简根，一名百蜚。生于沙苑川泽及邯郸、琅琊、上蔡。二月、十月采根。曝干。（与泽泻、藁本疗风，与当归、芍药、阳起石、禹余粮疗妇人子脏风。能杀附子毒。恶干姜、藜芦、白蔹、芫花。）

## 独活

春生苗，叶如青麻，六月开花作丛，或黄或紫，结实时叶青黄不等。防风茎叶俱青绿色，茎深而叶淡，似青蒿而短小。春初时嫩紫红色，五月开细白花，中心攒聚作房，实似胡荽子而大，根土黄色。（《图经》。）

## 药理分析

刘潜江云：《易》曰本乎天者亲上，本乎地者亲下；《素问》曰辛甘发散为阳，酸苦涌泄为阴；先哲曰非辛无以至天，非苦无以至地。防风、独活气味俱薄，性浮以升，而防风先辛后甘，辛胜于甘。故其为义本于辛以上升，乃合甘而还中土，以畅其散发之用。独活先苦次辛，苦多辛少，辛后有甘。故其为义本，本于苦以入阴，变为辛以上行，得甘之助而气乃畅。故防风自上达于周身，独活则自下达于周身矣。夫大风头眩痛，恶风，风邪目盲无所见，是在上之病。在上之病，其治应降，升则一往不返矣。贲豚，痫痓，女子疝瘕，是在下之病。在下之病，其治应升，降则顺流而下矣。惟防风具升之体，得降之用。独活具降之体，得升之用。所谓升中有降，降中有升。是以独活能达气于水中，而散阴之结。防风能畅气于火中，而散阳之结。上行极而下，下行极而上。斯阴阳得交，愈后无余患也。虽然，风行周身，骨节疼痛，及百节痛风，非特风病，亦必兼湿。兹二味者，固亦能兼治湿欤？盖风非湿不生，湿非风不化。譬之长夏郁蒸，旋起大风。郁蒸者本由风而成，大风者亦由郁蒸而起。故独活能治风，然其所治之风，是湿化风，本于阴者也。防风亦能治湿，然其所治之湿，是风化湿，本于阳者也。独活散湿以化风，然时与防风合奏散风之功。防风袪风以行湿，然时与独活协为除湿之助。若仅以谓风能胜湿，风能燥湿者，亦浅之乎二味之治矣。金疮痛者，经脉以血去而涩。四肢挛者，经脉以湿酿而拘。经曰：经脉者，所以行血气，营阴阳，濡筋骨，利关节者也。夫营行脉中，每患于湿，以为血病。血病则邪气恶血住留，住留则伤经络，经络伤则不能行血气、营阴阳，故患为诸痹。甚者且不得濡筋骨、利关节，致骨节酸痛，机关不得屈伸且拘挛矣。其脊痛项强，不可回顾，腰似折，项似拔，又皆由湿以化风。盖真阳不畅，水郁即湿生，湿郁又能化风。独活畅水中之阳，以杜湿之根。防风通阳中之阴，即除湿以绝风之源。此所以无间久新之百节痛风，及骨节痛、烦满由于风行周身者，均可分析治之矣。独活畅阴以达阳，防风散阳以畜阴。畅阴以达阳者，俾阳出阴中以上际，其升之机借于肝。散阳以畜阴者，俾阳依阴中以下蟠，其降之机举在肺。故曰：金木者，生成之终始。是独活之用在肝，防风之用在肺，不可胥于是见耶？

## 病症分析

在上之气上主之，在下之气下主之，独卫气出于下焦，而偏为肺所主。此其间则有故，而独活、防风功能因可得其概矣。盖卫气者非他，乃水谷入胃，既已致其精微，淫于五脏矣。其粗者更顺流下抵小肠，济泌别汁，分入大肠、膀胱，复有气出于外而上行，其气最悍又最疾，顷刻周遍一身。《营卫生会》篇既以酒之后谷而入，先谷而液出喻其质矣，其俄顷头面手足遍身尽赤，独不可喻其慓悍滑疾耶？是气有所留住，则随地皆著为疾。《卫气失常》篇黄帝曰：卫气之留于腹中，蓄积不行，菀蕴不得常所，使人支胁胃中满，喘呼逆息。伯高曰：其气积于胸者，上取之；积于腹者，下取之。今之贲豚、痫痓、女子疝瘕，非积于下者耶？大风头眩痛、恶风、风邪，目盲无所见，非积于上者耶？风寒所击、金疮泄其一处，诸处护卫皆疏也。浚其源，使来者自盛，则护卫仍密矣，故其功系之独活。风行周身，骨节疼痛烦满，诸处皆有阻，非一处之病也。若更浚其源，使来者益甚，不更虑其阻亦益甚耶？故必导其流，使之畅行无阂，其功不得不属防风矣。更核之《金匮要略》侯氏黑散、桂枝芍药知母汤、薯蓣丸、竹叶汤之用防风，《千金》三黄汤之用独活，其义不益可明哉？曰大风四肢烦重、心中恶寒不足。曰支节疼痛、身体尪羸、脚肿如脱、头眩短气、温温欲吐，曰虚劳诸不足、风气百疾，曰产后中风、发热面正赤、喘而头痛，其病皆弛，其本皆虚。虚者宜益，弛者宜张，宜益宜张，则有合乎防风辛甘之阳。曰中风手足拘急、百节疼痛、烦热心乱恶寒、经日不欲饮食，其病颇急，其本不虚，不虚而急者，宜追逐击散之，则有合乎独活之苦辛自阴及阳矣。大率独活气峻，防风气缓。缓者比于补益，峻者比于攻伐。补益者，缓也；攻伐者，峻也。补益者，缓也；攻伐者，峻也。补益者，缓也；攻伐者，峻也。
```