# 蛇蜕

气味咸、甘、平，无毒，主治小儿百二十种惊痫、蛇痫、癫疾抽搐、弄舌摇头、寒热肠痔、蛊毒。

张隐庵曰：蛇蜕色白如银，至洁，气味咸平，秉金水之气化。

金能制风，故治小儿百二十种惊痫、蛇痫之症、癫疾抽搐、惊痫病也；弄舌摇头，蛇痫病也。

水能清热解毒，故主治大人寒热肠痔，及蛊毒之寒热也。

【愚按】痫症惟一，既曰惊痫，复曰蛇痫，则痫症不止一端，若以内之七情，外之形象求之，不啻百二十种，先圣立言，当意会也。