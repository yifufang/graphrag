# 菖蒲

气味辛、温，无毒。主治风、寒、湿痹，咳逆上气，开通心窍，补益五脏，贯通九窍，明目聪耳，增强发声，主治耳聋痈疮，温养肠胃，止住小便频泄。长期服用可轻身延年，不忘事不迷惑，益心智而志高不老。

张隐庵曰：太阳之气生于水中，上与肺金相合而主神，菖蒲生于水石之中，气味辛温，乃秉太阳寒水之气，而上合于心肺之药也。

主治风、寒、湿痹，咳逆上气者，太阳之气，上与肺气相合，而发散于肌表也。开通心窍者，太阳之气，上与心气相合，而运转神机也。五脏在内，九窍在外，肝开窍于二目，心开、鼻，脾开窍于口，肾开窍于前后二阴，菖蒲秉寒水之精，能滋润五脏之窍，故内补五脏，外通九窍，明耳目，出声音，是通耳目口鼻之上窍也。

又曰：主治耳聋痈疮者，言耳不能听，而为耳痈之耳疮，菖蒲并能治之。

温肠胃、止小便利，是通前后二阴之下窍也，菖蒲气味辛温，性惟上行，故温肠胃，而止小便之过利。

久服则阳气盛，故轻身；心气盛，故不忘。寒水之精，太阳之阳，标本相合，故不迷惑而延年。益心智者，菖蒲益心，心灵则智生。高智不老者，水精充足，则肾志高强，其人能寿而不老。

叶天士曰：菖蒲气温，秉天春和之木气，入足厥阴肝经。味辛无毒，得地西方之金味，入手太阴肺经。气味俱升，阳也。

风、寒、湿三者，合而成痹，痹则气血俱闭，菖蒲入肝，肝藏血；入肺，肺主气，气下能行，味辛能润，所以主之也。

辛润肺，润则气降，而咳逆上气自平。

辛温为阳，阳主开发，故开心窍。辛润肺，肺主气，温和肝，肝藏血，血气调和，五脏俱补矣。通九窍者，辛温开发也。辛温为阳，阳气出上窍，故明耳目。肺主音声，味辛润肺，故出音声，主耳聋，即明耳目之功也。治痈疮者，辛能散结也。肠胃属于手足阳明经，辛温为阳，阳充则肠胃温也。膀胱寒，则小便不禁，菖蒲辛温温肺，肺乃膀胱之上源，故止小便利也。

久服轻身，肝条畅也；不忘，不迷惑，阳气充而神明也。延年，阳气盛而多寿也；益心智、志高，辛温为阳，阳主高明也；不老，温能活血；血充，面华也。

陈修园曰：菖蒲性用略同远志，但彼苦而此辛，且生于水石之中，得太阳寒水之气。其味辛，合于肺金而主表；其气温，合于心包络之经，通于君火而主神。

其主风、寒、湿痹，咳逆上气者，从肺驱邪以解表也。开通心窍至末句，皆言补心之效，其功同于远志。声音不出，此能入心，而转舌入肺以开窍也。痈疮为心火，而此能宁之。心火下济而光明，故能温肠胃而止小便利也。但菖蒲秉水精之气，外通九窍，内濡五脏，其性自下以行于上，与远志自上以行于下者有别。