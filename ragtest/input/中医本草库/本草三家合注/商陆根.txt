```markdown
# 商陆根

气味辛、平，有毒，主治水肿，疝瘕，痹熨，除痈肿，杀鬼精物。

张隐庵曰：商陆秉金土之气化，故气味辛平，以根花白者为良。

主治水肿者，辛走气，土胜水，气化则水行，火散则肿消也。
治疝瘕者，疝瘕乃厥阴肝木之病，而金能平之也。
痹熨犹言烫脾，肌肉闭痹，商陆熨而治之，火温土也。
治痈肿者，金主攻利也。杀鬼精物者，金主肃杀也。
```