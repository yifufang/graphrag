```markdown
# 天名精

气味甘、寒，无毒，主治瘀血血瘕欲死，下血止血，利小便。久服轻身耐老。

陈修园曰：鹿乃纯阳之兽，得天名精而复活，盖秉水天之气而多阴精，故能治纯阳之鹿。

主治瘀血血瘕欲死，得水天之精气，阴中有阳，阳中有阴，故瘀久成瘕之积血，至欲死而可治，亦死而能生之义者。

又曰下血止血者，申明所以能治瘀血血瘕欲死，以其能下积血而复止新血也。

水精之气，上合于天，则小便自利。

久服则精气足，故轻身耐老。
```