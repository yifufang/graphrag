```markdown
# 白鲜根皮

气味苦、寒，无毒，主治头风、黄疸、咳逆、淋沥、女子阴中肿痛、湿痹死肌、不可屈伸、起止行步。

张隐庵曰：白鲜嗅腥色白，气味苦寒，秉金水之精，而治风热之症。  
主治头风，金能制风也。治黄疸，水能清热也。秉金气而益肺，故治咳逆。秉水气而益膀胱，故治男子之淋沥、女子之阴中肿痛。燥气属金，故治湿痹之死肌。水气主骨，故治骨属不可屈伸及不可起止行步也。
```