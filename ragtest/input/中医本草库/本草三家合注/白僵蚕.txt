```markdown
白僵蚕
    性味咸、辛、平，无毒。主治小儿惊痫、夜啼，驱除三虫，消除黑䵟，改善面色，治疗男子阴痒病。
    张隐庵曰：僵蚕色白体坚，性味咸辛，具有金水之精华。
    东方属肝木，其病多发惊骇，金能平抑木气，故主治小儿惊痫。
    金属乾而主天，天运循环则昼开夜合，故能止小儿夜啼。金主肃杀，故可驱除三虫。
    水气上滋则面色润泽，故可消除黑䵟，改善面色。金能制风，咸能杀痒，故治男子阴痒之病，阴指前阴。
    又云：蝉蜕、僵蚕皆具金水之精华，故《本经》主治大体相同。但蝉饮而不食，溺而不粪；蚕食而不溺，何以相同？《经》云：饮食入胃，上归于肺；谷入于津，传之于肺。饮食虽异，皆由肺气通调，则溺粪虽殊，皆秉肺气以传化。
    又凡色白而具金气之品，皆不宜火炒。僵蚕具坚金之体，故能祛风攻毒。若以火炒，则全体消败，何能奏效。后人不体物理，不察物性，妄加炮制者，不独一僵蚕而已。如桑皮炒黄，麻黄炒黑，杏仁、蒺藜皆用火炒，诸如此类，不能尽述，皆由不知药性之原，顺从习俗所致。
    陈修园曰：僵蚕气平为秋气；味辛为金味，味咸为水味，具金水之精华。
    治惊痫者，金平木也。能治夜啼者，金属乾而主天，天运旋转，昼开夜合也。杀三虫者，虫为风木所化，金主肃杀也。灭黑䵟令人面色好者，俾水气上滋也。治男子阴痒者，金能制风，咸能除痒也。
    徐灵胎曰：“僵蚕感风气而僵，凡风气之疾，皆能治之，盖借其气以相感也。或问因风以僵，何以反能治风？曰：邪之中人也，有气而无形，穿经透络，愈久愈深，以气类相反之药投之，则拒而不入，必与之同类者，和入诸药，使为乡道，则药力至于病所，而邪与药相从，药性渐发，或从毛孔出，或从二便出，不能复留矣，此即从治之法也。风、寒、暑、湿，莫不皆然，此神而明之之道，不专恃正治奏功也。
```