```markdown
# 白术

气味甘、温，无毒。主治风、寒、湿痹、死肌、痉疸，能止汗、除热、消食。制作煎饵久服，可轻身延年不饥。

张隐庵说：白术气甘温，质多脂液，是调和脾土的药物。主治风、寒、湿痹，《素问·痹论》说：“风、寒、湿三气杂至，合而为痹。”白术味甘性温，补益脾土，土气运行，则肌肉之气外通皮肤，内通经络，故风、寒、湿之痹症皆可治也。

脾主肌肉，治死肌者，助脾气也。脾主四肢，痉者，四肢强而不和；脾主黄色，疸者，面目黄而土虚，白术补脾，则痉疸可治也。

止汗者，土能胜温也；除热者，除脾土之虚热也；消食者，助脾土之转运；作煎饵者，言白术多脂，又治脾土之燥，作煎饵则味甘温而质滋润，土气和平矣！故久服则轻身延年不饥。

【愚按】太阴主湿土而属脾，为阴中之至阴，喜燥恶温，喜温恶寒。然土有湿气，始能灌溉四方，如地得雨露，始能发生万物，若过于炎燥，则止而不行，为便难脾约之症。白术作煎饵，则燥而能润，温而能和，此先圣教人之苦心，学者所当体会者也。

叶天士说：白术气温，秉天阳明燥气，入足阳明胃经；味甘无毒，秉地中正之土味，入足太阴脾经。气味皆升，阳也。

风、寒、温三者合成痹，痹者，拘挛而麻木也。盖地之湿气，感则害人皮肉筋骨也。死肌者，湿邪侵肌肉也；痉者，湿流关节而筋劲急也；疸者，湿乘脾土，肌肉发黄也，皆脾胃湿症，术性燥味甘，所以主之。胃土湿，则湿热交蒸而自汗发热，术性燥湿，故止汗除热也。脾者，为胃行其津液者也，脾湿则失其健运之性，而食不消矣，术性温益阳，则脾运而食消也。煎饵久服，则胃气充足，气盛则身轻，气足则不饥，气纳则延年，所以轻身延年不饥也。

陈修园说：此为脾之正药，其为风、寒、湿痹者，以风、寒、湿三气合而为痹也。三气杂至，以湿为主，死肌者，湿侵肌肉也；痉者，湿流关节也；疸者，湿郁而为热，热则发黄也。湿与热交蒸，则自汗而发热也。脾受湿则失其健运之常，斯食不能消也。白术功在除湿热，所以主之。

作煎饵三字另提，先圣大费苦心，以白术之功在燥，而所以妙处在于多脂。张隐庵说：“土有湿气，始能灌溉四旁，如地有雨露，始能发生万物。”今以生术刮去皮，急火炙至熟，则味甘温而质滋润，久服有延年不饥之效。可见今之炒熟、炒黑、土蒸、水漂等制，大失经旨。
```