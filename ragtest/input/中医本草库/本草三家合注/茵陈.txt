# 茵陈

茵陈，性味苦、平，微寒无毒，主治风、寒、湿、热邪气，热结黄疸。长期服用可轻身益气耐老，面色悦泽延年。兔子食用可成仙。

张隐庵曰：《经》云：春三月此为发陈，茵陈因旧苗而春生。因冬令水寒之气，具阳春生发之机，主治风、湿、寒、热邪气，得生阳之气则外邪自散；热结黄疸，得水寒之气则内热自除。

久服则生阳上升，故轻身益气耐老；因陈而生新，故面色悦泽延年。兔子乃纯阴之物，喜阳春之气，故曰兔食之而成仙。

叶天士曰：茵陈气平微寒，秉天秋平冬寒金水之气，入手太阴肺金、足太阳寒水膀胱经；味苦无毒，得地南方之火味，入手少阴心经。气味俱降，属阴也。

风为阳邪，湿为阴邪，风湿在太阳，阳邪发热，阴邪发寒。其主治者，气寒清热，味苦燥湿。

心为君火，火郁太阴则肺不能通调水道，下输膀胱，而热与湿结。太阴乃湿土之经，故蒸土色而成黄疸。其主治者，苦平可清心肺，微寒可解湿热。

久服则燥盛，故轻身；平寒清肺，肺主气，故益气；心主血，味苦清心，心清则血充华面，故耐老而面色悦泽；心为十二官之主，心安则十二官皆安，故延年。