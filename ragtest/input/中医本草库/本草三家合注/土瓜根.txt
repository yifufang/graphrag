```markdown
# 厚朴

气苦、温，无毒。主治中风、伤寒、头痛，寒热惊悸，气血痹死肌，驱除三虫。

张隐庵曰：厚朴气苦温，色赤性烈，花实咸红，冬不落叶，肉厚色紫，其性禀承少阳木火之精，而通达肌腠者也。

主治中风、伤寒、头痛、寒热惊悸者，谓其能解肌而发散也；助木火之精气，故能安定肝心之惊悸也。

气血痹者，津液随三焦出气以温肌肉，肝主冲任之血，充肤热肉，痹则血气不和于肌腠，厚朴气温色紫，能解气血之痹，而活死肌也。驱除三虫者，三焦火气内虚则生虫，厚朴得少阳之火化，而三、虫自去也。

【愚按】厚朴色赤性烈，生用则解肌达表，秉木火之气化也；炙香则运土助脾，木生火而火生土也。《金匮》方中，厚朴大黄汤，用厚朴一尺，取象乎脾也。

叶天士曰：厚朴气温，禀承天地春升之木气，入足厥阴肝经；味苦无毒，得地南方之火味，入手少阴心经。气味升多于降，属阳也。

《难经》云：“伤寒有五，中风、伤寒、湿温、热病、温病是也。”中风伤寒者，中风之症也，风气通肝，肝脉与督脉会于顶巅，风为阳邪而伤上，故头痛，其主之者，厚朴入肝，温散也。

寒热惊悸者，病寒热而惊悸也，心虚则悸，肝虚则惊，厚朴气温，可以达肝，味苦可以清心也。

肝藏血；心主血，血凝泣则成痹，苦可以泄，温可以行，故主血痹。死肌者，亦血泣而皮毛不仁麻木也，苦泄温行，故亦主之。

三虫，湿所化也，味苦燥湿，可以杀虫，所以去三虫也。

陈修园曰：厚朴气温，秉木气而入肝；味苦无毒，得火味而入心。然气味厚而主降，降则温而专于散，苦而专于泄，故所主皆为实症。

中风有便溺阻隔症，伤寒有下之微喘症，有发汗后腹胀满症，大便硬症，头痛有浊气上冲症，俱宜主以厚朴也。

至于温能散寒，若能泄热，能散能泄，则可解逆气之惊悸。能散则气行，能泄则血行，故可以治气血痹及死肌也。三虫本湿气所化，厚朴能散而泄之，则三虫去也。

宽胀下气，经无明文，仲景因其气味苦温，而取用之，得《本经》言外之旨也。
```