```markdown
侧柏叶（附）
    气味苦、微温，无毒，主治吐血、衄血、痢血，崩中赤白，轻身益气，令人耐寒暑，去湿痹，生肌（《别录》）。
    张隐庵曰：凡草木耐岁寒，经冬不落叶者，阴中有阳也。冬令主太阳寒水，而水腑属太阳，水脏属少阴。柏叶秉寒水之气，而太阳为标；秉少津之气，而君火为本，故气味苦微温。
    主治吐血、衄血、痢血、崩中赤白者，得水阴之气，而资养其津液也。
    轻身益气，令人耐寒暑，去湿痹生肌者，得太阳之标，少阴之本，而补益其阳气也。
    柏子仁气味甘平，故秉太阳寒水，而兼得太阴之土气；侧柏叶气味苦微温，故秉太阳寒水，而兼少阴之君火，叶与实之所以不同者如此。
```