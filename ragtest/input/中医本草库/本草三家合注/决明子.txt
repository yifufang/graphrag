```markdown
# 决明子

气 味咸、平，无毒，主治青盲目淫肤赤，白膜眼赤、泪出，久服益精光轻身。

张隐庵曰：目者，肝之窍，决明气味咸平，叶司开阖，子色紫黑色亮，秉太阳寒水之气，而生厥阴之肝木，故主之。

青盲目淫肤赤，青盲则白膜，肤赤乃眼肤之赤，目淫则多泪，故又曰白膜、眼赤泪出也。

久服则水精充溢，故益精光轻身。
```