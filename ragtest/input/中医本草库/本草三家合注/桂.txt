```markdown
桂
    气味辛、温，无毒，主治上气咳逆，结气，喉痹，吐吸，通利关节，补益中气。长期服用可通神，轻身延年。
    张隐庵曰：桂木经冬不凋，气味辛温，其色紫赤，水中所生之木火也。
    肺肾不交，则为上气咳逆之症，桂启水之生阳上交于肺，则上气平而咳逆除矣。
    结气喉痹者，三焦之气不行于肌腠，则结气而为喉痹，桂秉少阴之水气，通利三、焦，则结气通而喉痹可治矣。
    吐吸者，吸不归根，即吐出也，桂能引下气与上气相接，则吸入之气，直至丹田而后出，故治吐吸也。
    关节者，两肘、两腋、两髀、两腘，皆机关之室，周身三百六十五节，皆神气之周行，桂助心火之气，使心主之神，而出入于机关，游行于骨节，故所以利关节也。
    补中益气者，补中焦而益上下之气也。
    久服则阳气盛而光明，故通神；三焦明通会元真于肌腠，故轻身不老。
    叶天士曰：桂气温，秉天春和之气，入足厥阴肝经；味辛无毒，得地西方润泽之金味，入手太阴肺经。气味俱升，阳也。
    肺为金脏，形寒饮冷则伤肺，肺伤则气不下降，而上气咳逆矣，桂性温温肺，肺温则气下降而咳逆止矣。
    结气、喉痹、吐吸者，痹者闭也，气结于喉，闭而不能，但吐而不能吸也。桂辛温散结行气，则结者散而闭者通，不吐而能吸也。
    辛则能润，温则筋脉和而关节利矣。
    中者脾也，辛温则畅达肝气，而脾经受益，所以补中益气者，肺主气，肺温则真气流通而受益也。
    久服通神轻身，而身轻不老也。
    陈修园曰：桂，牡桂也，牡阳也，即今之桂枝，桂皮也。菌根也，即今之肉桂、厚桂也。然生发之机在枝干，故仲景方中所用俱是桂枝即牡桂也。时医以桂枝发表，禁不用，而所用肉桂，又必刻意求备，皆是为施治不必愈，卸罪巧法。
```