# 茜草根

性味苦、寒，无毒，主治寒湿、风痹、黄疸，补中。《别录》记载：可治蛊毒。长期服用可益精气，轻身。

陈修园说：性味苦寒者，得少阴之气化也。

风、寒、湿三气合而为痹，此药能入手足少阴，使上下交通而旋转，则痹自愈；上下交通，则中土自和，故有补中之效；中土和，则湿热之气自化，黄疸自愈。

又《素问》以芦茹一两、乌鲗骨四两，丸以雀卵，饮以鲍鱼汁，治气竭肝伤、脱血、血枯、经闭、丈夫阴痿精伤，名曰四乌鲗骨一芦茹丸。芦茹即茜草，亦取其入少阴以生血，补中宫以统血，汁可染绛，以血而能行血与欤。后人以此三味，入乌骨白丝毛鸡腹内，以陈酒童便煮烂，烘干为丸，以百劳水下五、七十丸，治妇人倒经，血溢于上；男子咳嗽吐血，左手关脉弦，背上畏寒，有瘀血者。