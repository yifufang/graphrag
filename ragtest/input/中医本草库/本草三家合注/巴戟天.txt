```markdown
巴戟天
    气味辛、甘，微温，无毒，主治大风邪气，阴痿不起，强筋骨，安五脏，补中增志益气。
    张隐庵曰：巴戟天生于巴蜀，气味辛甘，具有太阴金土气化特性，其性微温，经冬不凋，又具太阳标阳之气化。
    治大风邪气者，得太阴金气，金能制风；治阴痿不起，强筋骨者，得太阳标阳，阳能益阴；安五脏补中者，得太阴土气，土气盛则安五，补中；增志者，肾藏志属水，太阳天气下运于水中；益气者，肺主气属金，太阴天气外合于肺。
    叶天士曰：巴戟天气微温，具天春升木气，入足厥阴肝经；味辛甘无毒，得地金土二味，入足阳明燥金胃经。气味俱升，属阳。
    风气通肝，巴戟入肝，辛甘发散，主大风邪气，散而泻之。
    阴者宗筋也，宗筋属肝，痿而不起则肝无阳动，巴戟气温益阳，故主之。巴戟治阳虚之痿，淫羊藿治阴虚之痿。
    肝主筋，肾主骨，辛温益肝肾，故能强筋骨。
    胃为五脏之原，十二经之长，辛甘入胃，温助胃阳，则五脏皆安。胃为中央土，土温则中自补。
    肾通气藏志，巴戟气温益肝，肝者敢也，肝气不馁则不耗肾，志气增益。
    陈修园曰：巴戟天气微温，具天春升木气，入足厥阴肝经；味辛甘无毒，得地金土二味，入足阳明燥金胃。虽气味分土木，其用统归温肝内，《佛经》以风轮主持大地，即此义。《本经》以“主大风”提纲，一见于巴戟天，一见于防风，阴阳造化之机，一言逗出。《金匮》云：“风能生万物，亦能害万物。”防风主除风害，巴戟天主得风生，不可滑口读去。人居大块中，乘风行鼻息，不能顷刻去风。风即气，风气通肝，和风生人，疾风杀人，主大风者，能化疾风为和风。
    邪气者，五行正气失风而失和，木无风则无条达，火无风则无炎上，金无风则无坚劲，水无风则潮不上，土无风则植不蕃，一得巴戟天之用，则到处皆春，邪气去。
    邪气去而五脏安，自不待言。
    况肝为敢，肝阳行宗筋则阴痿起，行肾脏则肾藏志而志增，肾主骨则骨强；行脾脏则震坤合德，土木不害，中可补。
    益气二字，总结通章之义，气即风，逐而散之，风散即气散，生亦死；益而和之，气和即风和，死可回生，非明生杀消长者，不可语此。
```