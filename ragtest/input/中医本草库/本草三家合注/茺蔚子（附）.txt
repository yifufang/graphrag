# 蒼蔚子（附）

氣味辛、甘、微溫，無毒，主明目益精，除水氣，久服輕身。  
張隱庵指出：蒼蔚莖葉甘寒，子辛溫，《本經》所載辛、甘、微溫，概指莖葉與果實而言。莖方子黑，喜生濕地，秉水土之氣化，明目益精，得水氣也；除水氣，土氣盛也。  
久服則精氣充蔚，故輕身。  
葉天士指出：蒼蔚子氣微溫，秉天初春之木氣，入足厥陰肝經；味辛、甘、無毒，得地金土之味，入手太陰肺經、足太陰脾經。氣味俱升，陽也。  
肝為藏血之臟，脾為統血之臟，辛甘益血，目得血則能視，所以明目。  
脾者陰氣之源也，肺者津液之源也，甘辛能潤，所以益精。  
脾為胃行津液者也，肺者相傅之官，通調水道者也，辛甘益脾肺，则津液行而水道通，所以除水氣。  
久服益肝、脾、肺，肺主周身之氣，脾主周身之血，肝為生生之臟，以生氣血，氣血生長旺，自然輕身矣。  
陳修園指出：今人奉為女科專藥，往往誤事，且其獨具之長反掩。