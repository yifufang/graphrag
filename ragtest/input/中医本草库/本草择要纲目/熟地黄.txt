```markdown
熟地黄
    （即生干地黄择其沉实者，以陈酒煮小地黄汁，将地黄复入汁内，九蒸九晒，令其脂髓柔润者是也。）
    【气味】  甘微苦微温，阴中之阳，沉也。入手足少阴厥阴之经。
    【主治】  益肾水真阴，和产后血气，去脐腹急痛，养阴退阳，壮水之源，六味丸以之为诸药之首，天一所生之源也。汤液四物汤治藏血之脏以之为君者，癸乙同归一治也。又曰：生地黄能生精血，用天门冬可引入所生之处，熟地黄能补精血，用麦门冬可引入所补之处。
    忌萝卜 葱 诸血 蒜
```