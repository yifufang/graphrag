# 硇砂  
（硇音铙，一名透骨将军，其性毒，服之使人硇乱，故曰硇砂。《本草》云硇性透物，五金藉之以为先锋，故号为透骨将军。凡用须水飞过，去尘秽，入瓷器中重汤煮干，则杀其毒。今时人多用水飞净，醋煮干如霜，刮下用之。又一法治用黄丹、石灰作櫃，煅赤使用，并无毒。）  
**【气味】** 咸、苦、辛、温，有毒。（中其毒者，生绿豆研汁饮一二升解之。）  
**【主治】** 硇砂大热有毒之物，噎膈反胃，积块内癥之病，用之则有神功。盖此疾皆起于七情饮食所致，痰热郁结，遂成有形，妨碍道路，吐食痛胀，非此物化消，岂能去之。其性善烂金银铜锡，庖人煮硬肉，入硇砂少许即烂，可以类推矣。所谓化人心为血者，亦甚言其不可多服耳。若被刀刃所伤，以之罨傅，当时生痂。  
**畏浆水** 一切酸 忌