```markdown
贝母
    【气味】  辛平无毒，乃肺金气分中药也。
    【主治】  腹中结实，心下痞满，疗时疾黄疸。和砂糖丸含止嗽，烧灰油调傅人畜恶疮敛疮口，作末酒服治产难及胞衣不出。与连翘同服主项下瘿瘤，故伤寒寒实结胸，外无热症者，三物小陷胸汤主之，白散亦可，以其内有贝母也。俗以半夏有毒用贝母代之，不知贝母乃太阴肺经之药。半夏乃太阴脾经阳明胃经之药，若虚劳咳嗽吐血咯血，肺痿肺痈，妇人乳痈痈疽，及诸郁之症，半夏乃所禁忌，贝母可为向导也。至于脾胃湿热，涎化为痰，久则生火，痰火上攻，昏愦僵仆蹇涩诸症，贝母切不可代，必用半夏。古人治人面疮须用贝母，其入气分灼然可见。
    畏
```