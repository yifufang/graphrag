# 蜀椒
    （即川椒）
    【气味】  辛温有毒，椒乃纯阳之物，入手足太阴右肾命门气分之药。
    【主治】  邪气咳逆，温中，逐骨节皮肤死肌，寒热痹痛，下气，除六腑寒冷，伤寒温疟，大风汗不出，宿食肠澼，下痢泄精。治水肿黄疸，杀虫鱼毒，久服开腠理，通血脉，坚齿发，明目，调关节，耐寒暑。可作膏药，治头风下泪，腰脚不遂，虚损留结，破血，治咳嗽腹内冷痛，除齿痛，破癥结开胸。治天行时气，产后宿血，壮阳，疗阴汗，暖腰膝，缩小便，止呕逆，通神，去老益血，利五脏，下乳汁，灭瘢，生毛发，散寒除湿，解郁结，消宿食，通三焦，温脾胃，补右肾命门，杀蛔虫止泄泻。但椒红其味辛而麻，其气温以热，禀南方之阳，受西方之阴，故能入肺散寒也。