```markdown
羚羊角
    （凡使用有神的羚羊角，其角非常长，有二十四节，内部有天生的木胎，此角有神力可抵消牛角。凡使用时不可单独使用，须要不折元对，用绳子绑扎，用铁锉锉细，层层紧密包裹以防风，以旋旋取用。捣碎筛极细，再研磨万匝，入人肠中。）
    【气味】  咸寒无毒。
    【主治】  明目益气，起阴，去恶血注下，辟蛊毒恶鬼不祥，常不魇寐，除邪气惊梦狂越僻谬，疗伤寒时气寒热热在肌肤，湿风注毒伏在骨间，及食噎不通。久服强筋骨轻身，起阴益气，治中风筋挛附骨疼痛。作末蜜服，治卒热闷及热毒痢血疝气。摩水涂肿毒，治一切热毒风攻注，中恶毒风卒死，昏乱不识人，散产后恶血冲心烦闷。烧末酒服之，治小儿惊痫，治山瘴及噎塞，治惊悸烦闷，心胸恶气，瘰疬恶疮溪毒，平肝舒筋，定风安魂，散血下气，辟恶解毒，治子痫痉疾。盖羊火畜也，而羚羊则属木，故其角入厥阴肝经甚捷，同气相求也。肝主木，开窍于目，其发病也，目暗障翳，而羚羊角能平之。肝主风，在合为筋，其发病也，小儿惊痫，妇人子痫，大人中风，搐搦及筋脉挛急历节掣痛，而羚角能舒之。魂者肝之神也，发病则惊骇不宁，狂越僻谬，魇寐卒使，而羚角能安之。血者肝之脏也，发病则瘀滞下注，疝痛毒痢，疮肿瘘疬，产后血气，而羚羊能散之。相火寄于肝胆，在气为怒，病则烦懑气逆噎塞不通，寒热及伤寒伏热，而羚角能降之。羚之性灵，而筋骨之精在角，故又能辟邪恶而解诸毒。《本经》《别录》甚著其功，而近俗罕能发杨，惜哉。
```