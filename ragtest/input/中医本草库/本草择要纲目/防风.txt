```markdown
防风
    【气味】 甘温无毒，性浮而升，属阳。入手足太阳经，又行足阳明、太阴二经，为肝经气分之药。
    【主治】 治疗风邪通用，泻肺实如神，散头目中滞气，除上焦风邪。虽其性属卒伍卑贱之职，然随所引而无不至。若补脾胃，非此导用不能行。凡脊痛项强不可回顾，腰似折，项似拔者，乃手足太阳症，非此不能散。凡疮在胸膈以上，虽无手足太阳症，而风结上部，非此不能宣。泻黄散中倍用防风者，乃于土中泻木也。得葱白能行周身，得泽泻、藁本疗风，得当归、芍药疗妇人子脏风。
    恶 藜芦 干姜 畏 萆薢 杀、附子毒
```